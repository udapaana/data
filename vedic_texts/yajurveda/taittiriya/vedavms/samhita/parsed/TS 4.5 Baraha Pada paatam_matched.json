{
  "chapter": "4.5",
  "source_padam_file": "TS 4.5 Baraha Pada paatam.docx",
  "verse_count": 27,
  "matched_count": 27,
  "verses": [
    {
      "verse_id": "4.5.1.1",
      "chapter": "4.5",
      "padam": "- Padam nama#H | tEq | ruqdraq | maqnyavE$ | uqtO iti# | tEq | iSha#vE | nama#H || nama#H | tEq | aqstuq | dhanva#nE | bAqhuByAqmiti# bAqhu-ByAqm | uqta | tEq | nama#H || yA | tEq | iShu#H | SiqvataqmEti# Siqva - taqmAq | Siqvam | baqBUva# | tEq | dhanu#H || SiqvA | SaqraqvyA$ | yA | tava# | tayA$ | naqH | ruqdraq | mRuqDaqyaq || yA | tEq | ruqdraq | SiqvA | taqnUH | aGO#rA | apA#pakASiqnItyapA#pa-kAqSiqnIq || tayA$ | naqH | taqnuvA$ | Santa#maqyEtiq SaM - taqmaqyAq | giri#SaqntEtiq giri# - Saqntaq | aqBIti# | cAqkaqSIqhiq || yAm | iShu$m | giqriqSaqntEti# giri - Saqntaq | hastE$ | 1 (50)",
      "samhita": "nama#stE rudra maqnyava# uqtOtaq iSha#vEq nama#H | nama#stE astuq dhanva#nE bAqhuByA#muqta tEq nama#H || yA taq iShu#H Siqvata#mA SiqvaM baqBUva# tEq dhanu#H | SiqvA Sa#raqvyA# yA tavaq tayA# nO rudra mRuDaya || yA tE# rudra SiqvA taqnUraGOqrA &pA#pakASinI | tayA# nastaqnuvAq Santa#mayAq giri#SantAqBi cA#kaSIhi || yAmiShu#M giriSantaq hastEq - [ ] 1",
      "has_samhita_match": true
    },
    {
      "verse_id": "4.5.1.2",
      "chapter": "4.5",
      "padam": "- Padam biBa#r.Shi | asta#vE || SiqvAm | giqriqtrEti# giri - traq | tAm | kuqruq | mA | hiq(gm)qsIqH | puru#Sham | jaga#t || SiqvEna# | vaca#sA | tvAq | giri#Sa | acCa# | vaqdAqmaqsiq || yathA$ | naqH | sarva$m | it | jaga#t | aqyaqkShmam | suqmanAq iti# su - manA$H | asa#t || adhIti# | aqvOqcaqt | aqdhiqvaqktEtya#dhi - vaqktA | praqthaqmaH | daivya#H | BiqShak || ahIn# | caq | sarvAn# | jaqBaMyann# | sarvA$H | caq | yAqtuqdhAqnya# iti# yAtu - dhAqnya#H || aqsau | yaH | tAqmraH | aqruqNaH | uqta | baqBruH | suqmaq~ggalaq iti# su - maq~ggala#H || yE | caq | iqmAm | ruqdrAH | aqBita#H | diqkShu | 2 (50)",
      "samhita": "biBaqrShyasta#vE | SiqvAM gi#ritraq tAM ku#ruq mA hi(gm)#sIqqH puru#ShaqM jaga#t || SiqvEnaq vaca#sA tvAq giriqSAcCA# vadAmasi | yathA# naqH sarvaqmi-jjaga#dayaqkShma(gm) suqmanAq asa#t || addhya#vOcadadhivaqktA pra#thaqmO daivyO# BiqShak | ahI(gg)#Scaqq sarvA$n jaqBaMyaqnth sarvA$Sca yAtu dhAqnya#H || aqsau yastAqmrO a#ruqNa uqta baqBruH su#maq~ggala#H | yE cEqmA(gm) ruqdrA aqBitO# diqkShu - [ ] 2",
      "has_samhita_match": true
    },
    {
      "verse_id": "4.5.1.3",
      "chapter": "4.5",
      "padam": "- Padam SriqtAH | saqhaqsraqSa iti# sahasra - SaH | avEti# | EqShAqm | hEDa#H | IqmaqhEq || aqsau | yaH | aqvaqsarpaqtItya#va - sarpa#ti | nIla#grIvaq itiq nIla# - grIqvaqH | vilO#hitaq itiq vi - lOqhiqtaqH || uqta | Eqnaqm | gOqpA iti# gO - pAH | aqdRuqSaqnn | adRu#Sann | uqdaqhAqrya# ityuda#-hAqrya#H || uqta | Eqnaqm | viSvA$ | BUqtAni# | saH | dRuqShTaH | mRuqDaqyAqtiq | naqH || nama#H | aqstuq | nIla#grIvAqyEtiq nIla# - grIqvAqyaq | saqhaqsrAqkShAyEti# sahasra - aqkShAya# | mIqDhuShE$ || athOq iti# | yE | aqsyaq | satvA#naH | aqham | tEBya#H | aqkaqraqm | nama#H || prEti# | muq~jcaq | dhanva#naH | tvam | uqBayO$H | Artni#yOH | jyAm || yAH | caq | tEq | hastE$ | iSha#vaH | 3 (50)",
      "samhita": "SriqtAH sa#hasraqSO &vai#ShAq(gm)q hEDa# ImahE || aqsau yO# &vaqsarpa#tiq nIla#grIvOq vilO#hitaH | uqtaina#M gOqpA a#dRuSaqn-nadRu#San-nudahAqrya#H | uqtainaqM ~MviSvA# BUqtAniq sa dRuqShTO mRu#DayAti naH || namO# astuq nIla#grIvAya sahasrAqkShAya# mIqDhuShE$ | athOq yE a#syaq satvA#nOq&haM tEByO# &karaqnnama#H || pramu#Mcaq dhanva#naqstva muqBayOq-rArtni#yOqrjyAM | yASca# tEq hastaq iSha#vaqH - [ ] 3",
      "has_samhita_match": true
    },
    {
      "verse_id": "4.5.1.4",
      "chapter": "4.5",
      "padam": "- Padam parEti# | tAH | Baqgaqvaq iti# Baga - vaqH | vaqpaq || aqvaqtatyEtya#va - tatya# | dhanu#H | tvam | saha#srAqkShEtiq saha#sra - aqkShaq | SatE#Shudhaq itiq Sata# - iqShuqdhEq || niqSIryEti# ni-SIrya# | SaqlyAnA$m | muKA$ | SiqvaH | naqH | suqmanAq iti# su - manA$H | Baqvaq || vijyaqmitiq vi - jyaqm | dhanu#H | kaqpaqrdina#H | viSa#lyaq itiq vi - SaqlyaqH | bANa#vAnitiq bANa# - vAqn | uqta || anE#Sann | aqsyaq | iSha#vaH | AqBuH | aqsyaq | niqShaq~ggathi#H || yA | tEq | hEqtiH | mIqDhuqShTaqmEti# mIDhuH - taqmaq | hastE$ | baqBUva# | tEq | dhanu#H || tayA$ | aqsmAn | viqSvata#H | tvam | aqyaqkShmayA$ | parIti# | Buqjaq || nama#H | tEq | aqstuq | Ayu#dhAya | anA#tatAqyEtyanA$ - taqtAqyaq | dhRuqShNavE$ || uqBAByA$m ( ) | uqta | tEq | nama#H | bAqhuByAqmiti# bAqhu - ByAqm | tava# | dhanva#nE || parIti# | tEq | dhanva#naH | hEqtiH | aqsmAn | vRuqNaqktuq | viqSvata#H || athOq iti# | yaH | iqShuqdhiritI#Shu-dhiH | tava# | AqrE | aqsmat | nIti# | dhEqhiq | tam || 4 (72) (hastE# - diqkShvi - Sha#va - uqBAByAqM - dvAvi(gm)#SatiSca) (A1)",
      "samhita": "parAq tA Ba#gavO vapa || aqvaqtatyaq dhanuqstva(gm) saha#srAkShaq SatE#ShudhE | niqSIrya# SaqlyAnAqM muKA# SiqvO na#H suqmanA# Bava || vijyaqM dhanu#H kapaqrdinOq viSa#lyOq bANa#vA(gm) uqta | anE#SannaqsyESha#va AqBura#sya niShaq~ggathi#H || yA tE# hEqti-rmI#DhuShTamaq hastE# baqBUva# tEq dhanu#H | tayAq&smAn. viqSvataq stvama#yaqkShmayAq pari#bBuja || nama#stE aqstvAyu#dhAqyA-nA#tatAya dhRuqShNavE$ | uqBAByA# ( ) muqta tEq namO# bAqhuByAqM tavaq dhanva#nE || pari# tEq dhanva#nO hEqtiraqsmAn-vRu#Naktu viqSvata#H | athOq ya i#ShuqdhistavAqrE aqsma-nnidhE#hiq taM || 4 (hastE# - diqkShvi - Sha#va - uqBAByAqM - dvAvi(gm)#SatiSca) (A1)",
      "has_samhita_match": true
    },
    {
      "verse_id": "4.5.2.1",
      "chapter": "4.5",
      "padam": "- Padam nama#H | hira#NyabAhavaq itiq hira#Nya - bAqhaqvEq | sEqnAqnya# iti# sEnA - nyE$ | diqSAm | caq | pata#yE | nama#H | nama#H | vRuqkShEBya#H | hari#kESEByaq itiq hari# - kEqSEqByaqH | paqSUqnAm | pata#yE | nama#H | nama#H | saqspi~jja#rAya | tviShI#mataq itiq tviShi# - maqtEq | paqthIqnAm | pata#yE | nama#H | nama#H | baqBluqSAya# | viqvyAqdhinaq iti# vi - vyAqdhinE$ | annA#nAm | pata#yE | nama#H | nama#H | hari#kESAqyEtiq hari# - kEqSAqyaq | uqpaqvIqtinaq ityu#pa - vIqtinE$ | puqShTAnA$m | pata#yE | nama#H | nama#H | Baqvasya# | hEqtyai | jaga#tAm | pata#yE | nama#H | nama#H | ruqdrAya# | AqtaqtAqvinaq ityA$ - taqtAqvinE$ | kShEtrA#NAm | pata#yE | nama#H | namaH# | sUqtAya# | aha#ntyAya | vanA#nAm | pata#yE | nama#H | nama#H | 5 (50)",
      "samhita": "namOq hira#Nya bAhavE sEnAqnyE# diqSAMcaq pata#yEq namOq namO# vRuqkShEByOq hari#kESEByaH paSUqnAM pata#yEq namOq nama#H saqspi~jja#rAyaq tviShI#matE pathIqnAM pata#yEq namOq namO# baBluqSAya# vivyAqdhinE-&nnA#nAqM pata#yEq namOq namOq hari#kESAyO-pavIqtinE# puqShTAnAqM pata#yEq namOq namO# Baqvasya# hEqtyai jaga#tAqM pata#yEq namOq namO# ruqdrAyA#-tatAqvinEq kShEtrA#NAqM pata#yEq namOq nama#H sUqtAyA-ha#ntyAyaq vanA#nAqM pata#yEq namOq namOq - [ ] 5",
      "has_samhita_match": true
    },
    {
      "verse_id": "4.5.2.2",
      "chapter": "4.5",
      "padam": "- Padam rOhi#tAya | sthaqpata#yE | vRuqkShANA$m | pata#yE | nama#H | nama#H | maqntriNE$ | vAqNiqjAya# | kakShA#NAm | pata#yE | nama#H | nama#H | BuqvaqntayE$ | vAqriqvaqskRuqtAyEti# vArivaH - kRuqtAya# | OSha#dhInAm | pata#yE | nama#H | nama#H | uqccairGO#ShAqyEtyuqccaiH - GOqShAqyaq | Aqkraqndaya#taq ityA$-kraqndaya#tE | paqttIqnAm | pata#yE | nama#H | nama#H | kRuqthsnaqvIqtAyEti# kRuthsna-vIqtAya# | dhAva#tE | sattva#nAm | pata#yE | nama#H || 6 (29) (vanA#nAqM pata#yEq namOq namaq - EkAqnnatriq(gm)qSacca# ) (A2)",
      "samhita": "rOhi#tAya sthaqpata#yE vRuqkShANAqM pata#yEq namOq namO# maqntriNE# vANiqjAyaq kakShA#NAqM pata#yEq namOq namO# BuvaqntayE# vArivaskRuqtA-yauSha#dhInAqM pata#yEq namOq nama# uqccai-rGO#ShAyA kraqndaya#tE pattIqnAM pata#yEq namOq nama#H kRuthsnavIqtAyaq dhAva#tEq sattva#nAqM pata#yEq nama#H || 6 (vanA#nAqM pata#yEq namOq namaq - EkAqnnatriq(gm)qSacca# ) (A2)",
      "has_samhita_match": true
    },
    {
      "verse_id": "4.5.3.1",
      "chapter": "4.5",
      "padam": "- Padam nama#H | saha#mAnAya | niqvyAqdhinaq iti# ni - vyAqdhinE$ | AqvyAqdhinI#nAqmityA$ - vyAqdhinI#nAm | pata#yE | nama#H | nama#H | kaqkuqBAya# | niqShaq~ggiNaq iti# ni-saq~gginE$ | stEqnAnA$m | pata#yE | nama#H | nama#H | niqShaq~ggiNaq iti# ni - saq~gginE$ | iqShuqdhiqmata itI#Shudhi - matE$ | taska#rANAm | pata#yE | nama#H | nama#H | va~jca#tE | paqriqva~jca#taq iti# pari - va~jca#tE | stAqyUqnAm | pata#yE | nama#H | nama#H | niqcEqravaq iti# ni - cEqravE$ | paqriqcaqrAyEti# pari - caqrAya# | ara#NyAnAm | pata#yE | nama#H | nama#H | sRuqkAqviByaq iti# sRukAqvi - ByaqH | jiGA(gm)#sadByaq itiq jiGA(gm)#sat - ByaqH | muqShNaqtAm | pata#yE | nama#H | nama#H | aqsiqmadByaq itya#siqmat - ByaqH | nakta$m | cara#dByaq itiq cara#t - ByaqH | praqkRuqntAnAqmiti# pra - kRuqntAnA$m | pata#yE | nama#H | nama#H | uqShNIqShiNE$ | giqriqcaqrAyEti# giri - caqrAya# | kuqluq~jcAnA$m | pata#yE | nama#H | nama#H | 7 (50)",
      "samhita": "namaqH saha#mAnAya nivyAqdhina# AvyAqdhinI#nAqM pata#yEq namOq nama#H kakuqBAya# niShaq~ggiNE$ stEqnAnAqM pata#yEq namOq namO# niShaq~ggiNa# iShudhiqmatEq taska#rANAqM pata#yEq namOq namOq va~jca#tE pariqva~jca#tE stAyUqnAM pata#yEq namOq namO# nicEqravE# paricaqrAyAra#NyAnAqM pata#yEq namOq nama#H sRukAqviByOq jiGA(gm)#sadByO muShNaqtAM pata#yEq namOq namO# &siqmadByOq naktaqM cara#dByaH prakRuqntAnAqM pata#yEq namOq nama# uShNIqShiNE# giricaqrAya# kuluq~jcAnAqM pata#yEq namOq namaq - [ ] 7",
      "has_samhita_match": true
    },
    {
      "verse_id": "4.5.3.2",
      "chapter": "4.5",
      "padam": "- Padam iShu#madByaq itIShu#mat - ByaqH | dhaqnvAqviByaq iti# dhanvAqvi-ByaqH | caq | vaqH | nama#H | nama#H | AqtaqnvAqnEByaq ityA$ - taqnvAqnEBya#H | praqtiqdadhA#nEByaq iti# prati - dadhA#nEByaH | caq | vaqH | nama#H | nama#H | AqyacCa#dByaq ityAqyacCa#t - ByaqH | viqsRuqjadByaq iti# visRuqjat - ByaqH | caq | vaqH | nama#H | nama#H | asya#dByaq ityasya#t - ByaqH | viddhya#dByaq itiq viddhya#t-ByaqH | caq | vaqH | nama#H | nama#H | AsI#nEByaH | SayA#nEByaH | caq | vaqH | nama#H | nama#H | svaqpadByaq iti# svaqpat - ByaqH | jAgra#dByaq itiq jAgra#t-ByaqH | caq | vaqH | nama#H | nama#H | tiShTha#dByaq itiq tiShTha#t - ByaqH | dhAva#dByaq itiq dhAva#t - ByaqH | caq | vaqH | nama#H | nama#H | saqBABya#H | saqBApa#tiByaq iti# saqBApa#ti - ByaqH | caq | vaqH | nama#H | nama#H | aSvE$ByaH | aSva#patiByaq ityaSva#pati - ByaqH ( ) | caq | vaqH | nama#H || 8 (53)",
      "samhita": "iShu#madByO dhanvAqviBya#Sca vOq namOq nama# AtanvAqnEBya#H pratiqdadhA#nEByaSca vOq namOq nama# AqyacCa#dByO visRuqjadBya#Sca vOq namOq namO&sya#dByOq viddhya#dByaSca vOq namOq namaq AsI#nEByaqH SayA#nEByaSca vOq namOq nama#H svaqpadByOq jAgra#dByaSca vOq namOq namaqstiShTha#dByOq dhAva#dByaSca vOq namOq nama#H saqBABya#H saqBApa#tiByaSca vOq namOq namOq aSvEqByO &Sva#patiBya ( ) Sca vOq nama#H || 8",
      "has_samhita_match": true
    },
    {
      "verse_id": "4.5.4.1",
      "chapter": "4.5",
      "padam": "- Padam nama#H | AqvyAqdhinI$Byaq ityA$ - vyAqdhinI$ByaH | viqviddhya#ntIByaq iti# vi - viddhya#ntIByaH | caq | vaqH | nama#H | nama#H | uga#NAByaH | tRuq(gm)qhaqtIBya#H | caq | vaqH | nama#H | nama#H | gRuqthsEBya#H | gRuqthsapa#tiByaq iti# gRuqthsapa#ti - ByaqH | caq | vaqH | nama#H | nama#H | vrAtE$ByaH | vrAta#patiByaq itiq vrAta#pati-ByaqH | caq | vaqH | nama#H | nama#H | gaqNEBya#H | gaqNapa#tiByaq iti# gaqNapa#ti - ByaqH | caq | vaqH | nama#H | nama#H | virU#pEByaq itiq vi - rUqpEqByaqH | viqSvarU#pEByaq iti# viqSva-rUqpEqByaqH | caq | vaqH | nama#H | nama#H | maqhadByaq iti# maqhat-ByaqH | kShuqllaqkEBya#H | caq | vaqH | nama#H | nama#H | raqthiByaq iti# raqthi-ByaqH | aqraqthEBya#H | caq | vaqH | nama#H | nama#H | rathE$ByaH | 9 (50)",
      "samhita": "nama# AvyAqdhinI$ByO viqviddhya#ntIByaSca vOq namOq namaq uga#NABya-stRu(gm)haqtIBya#Sca vOq namOq namO# gRuqthsEByO# gRuqthsapa#tiByaSca vOq namOq namOq vrAtE$ByOq vrAta#patiByaSca vOq namOq namO# gaqNEByO# gaqNapa#tiByaSca vOq namOq namOq virU#pEByO viqSvarU#pEByaSca vOq namOq namO# maqhadBya#H kShullaqkEBya#Sca vOq namOq namO# raqthiByO#-&raqthEBya#Sca vOq namOq namOq rathE$ByOq - [ ] 9",
      "has_samhita_match": true
    },
    {
      "verse_id": "4.5.4.2",
      "chapter": "4.5",
      "padam": "- Padam ratha#patiByaq itiq ratha#pati-ByaqH | caq | vaqH | nama#H | nama#H | sEnA$ByaH | sEqnAqniByaq iti# sEnAqni - ByaqH | caq | vaqH | nama#H | nama#H | kShaqttRuByaq iti# kShaqttRu - ByaqH | saqgraMqhIqtRuByaq iti# saMgrahIqtRu - ByaqH | caq | vaqH | nama#H | nama#H | takSha#Byaq itiq takSha# - ByaqH | raqthaqkAqrEByaq iti# ratha-kAqrEBya#H | caq | vaqH | nama#H | nama#H | kulA#lEByaH | kaqrmArE$ByaH | caq | vaqH | nama#H | nama#H | puq~jjiShTE$ByaH | niqShAqdEBya#H | caq | vaqH | nama#H | nama#H | iqShuqkRudByaq itI#ShuqkRut - ByaqH | dhaqnvaqkRudByaq iti# dhanvaqkRut - ByaqH | caq | vaqH | nama#H | nama#H | mRuqgaqyuByaq iti# mRugaqyu-ByaqH | SvaqniByaq iti# Svaqni - ByaqH | caq | vaqH | nama#H | nama#H | SvaByaq itiq Sva - ByaqH | Svapa#tiByaq itiq Svapa#ti - ByaqH | caq ( ) | vaqH | nama#H || 10 (52)",
      "samhita": "ratha#patiByaSca vOq namOq namaqH sEnA$ByaH sEnAqniBya#Sca vOq namOq nama#H kShaqttRuBya#H saMgrahIqtRuBya#Sca vOq namOq namaqstakSha#ByO rathakAqrEBya#Sca vOq namOq namaqH kulA#lEByaH kaqrmArE$ByaSca vOq namOq nama#H puq~jjiShTE$ByO niShAqdEBya#Sca vOq namOq nama# iShuqkRudByO# dhanvaqkRudBya#Sca vOq namOq namO# mRugaqyuBya#H SvaqniBya#Sca vOq namOq namaQHSvaByaqH Svapa#tiByaSca ( ) vOq nama#H || 10",
      "has_samhita_match": true
    },
    {
      "verse_id": "4.5.5.1",
      "chapter": "4.5",
      "padam": "- Padam nama#H | BaqvAya# | caq | ruqdrAya# | caq | nama#H | SaqrvAya# | caq | paqSuqpata#yaq iti# paSu-pata#yE | caq | nama#H | nIla#grIvAqyEtiq nIla# - grIqvAqyaq | caq | SiqtiqkaNThAqyEti# Siti - kaNThA#ya | caq | nama#H | kaqpaqrdinE$ | caq | vyu#ptakESAqyEtiq vyu#pta - kEqSAqyaq | caq | nama#H | saqhaqsrAqkShAyEti# sahasra-aqkShAya# | caq | Saqtadha#nvanaq iti# Saqta - dhaqnvaqnEq | caq | nama#H | giqriqSAya# | caq | SiqpiqviqShTAyEti# Sipi - viqShTAya# | caq | nama#H | mIqDhuShTa#mAqyEti# mIqDhuH - taqmAqyaq | caq | iShu#mataq itIShu# - maqtEq | caq | nama#H | hraqsvAya# | caq | vAqmaqnAya# | caq | nama#H | bRuqhaqtE | caq | var.ShI#yasE | caq | nama#H | vRuqddhAya# | caq | saqM~MvRuddhva#naq iti# saM - vRuddhva#nE | caq | 11 (50)",
      "samhita": "namO# BaqvAya# ca ruqdrAya# caq nama#H SaqrvAya# ca paSuqpata#yE caq namOq nIla#grIvAya ca SitiqkaNThA#ya caq nama#H kapaqrdinE# caq vyu#ptakESAya caq nama#H sahasrAqkShAya# ca Saqtadha#nvanE caq namO# giriqSAya# ca SipiviqShTAya# caq namO# mIqDhuShTa#mAyaq cEShu#matE caq namO$ hraqsvAya# ca vAmaqnAya# caq namO# bRuhaqtE caq var.ShI#yasE caq namO# vRuqddhAya# ca saqM~MvRuddhva#nE caq-[ ] 11",
      "has_samhita_match": true
    },
    {
      "verse_id": "4.5.5.2",
      "chapter": "4.5",
      "padam": "- Padam nama#H | agri#yAya | caq | praqthaqmAya# | caq | nama#H | AqSavE$ | caq | aqjiqrAya# | caq | nama#H | SIGri#yAya | caq | SIByA#ya | caq | nama#H | UqrmyA#ya | caq | aqvaqsvaqnyA#yEtya#va - svaqnyA#ya | caq | nama#H | srOqtaqsyA#ya | caq | dvIpyA#ya | caq || 12 (25) (saMq~MvRuddhva#nE caq - pa~jca#vi(gm)SatiSca) (A5)",
      "samhita": "namOq agri#yAya ca prathaqmAya# caq nama# AqSavE# cAjiqrAya# caq namaQHSIGri#yAya caq SIByA#ya caq nama# UqrmyA#ya cAvasvaqnyA#ya caq nama#H srOtaqsyA#ya caq dvIpyA#ya ca || 12 (saqM~MvRuddhva#nE caq - pa~jca#vi(gm)SatiSca) (A5)",
      "has_samhita_match": true
    },
    {
      "verse_id": "4.5.6.1",
      "chapter": "4.5",
      "padam": "- Padam nama#H | jyEqShThAya# | caq | kaqniqShThAya# | caq | namaH# | pUqrvaqjAyEti# pUrva - jAya# | caq | aqpaqraqjAyEtya#para-jAya# | caq | nama#H | maqddhyaqmAya# | caq | aqpaqgaqlBAyEtya#pa - gaqlBAya# | caq | nama#H | jaqGaqnyA#ya | caq | buddhni#yAya | caq | nama#H | sOqByA#ya | caq | praqtiqsaqryA#yEti# prati - saqryA#ya | caq | nama#H | yAmyA#ya | caq | kShEmyA#ya | caq | nama#H | uqrvaqryA#ya | caq | KalyA#ya | caq | nama#H | SlOkyA#ya | caq | aqvaqsAqnyA#yEtya#va - sAqnyA#ya | caq | nama#H | vanyA#ya | caq | kakShyA#ya | caq | nama#H | SraqvAya# | caq | praqtiqSraqvAyEti# prati-SraqvAya# | caq | 13 (50)",
      "samhita": "namO$ jyEqShThAya# ca kaniqShThAya# caq nama#H pUrvaqjAya# cAparaqjAya# caq namO# maddhyaqmAya# cApagaqlBAya# caq namO# jaGaqnyA#ya caq buddhni#yAya caq nama#H sOqByA#ya ca pratisaqryA#ya caq namOq yAmyA#ya caq kShEmyA#ya caq nama# urvaqryA#ya caq KalyA#ya caq namaqH SlOkyA#ya cAvasAqnyA#ya caq namOq vanyA#ya caq kakShyA#ya caq nama#H SraqvAya# ca pratiSraqvAya# caq-[ ] 13",
      "has_samhita_match": true
    },
    {
      "verse_id": "4.5.6.2",
      "chapter": "4.5",
      "padam": "- Padam nama#H | AqSuShE#NAqyEtyAqSu - sEqnAqyaq | caq | AqSura#thAqyEtyAqSu-raqthAqyaq | caq | nama#H | SUrA#ya | caq | aqvaqBiqndaqta itya#va-BiqndaqtE | caq | nama#H | vaqrmiNE$ | caq | vaqrUqthinE$ | caq | nama#H | biqlminE$ | caq | kaqvaqcinE$ | caq | namaH# | SruqtAya# | caq | SruqtaqsEqnAyEti# Sruta-sEqnAya# | caq || 14 (25) (praqtiqSraqvAya# caq - pa~jca#vi(gm)SatiSca) (A6)",
      "samhita": "nama# AqSuShE#NAya cAqSura#thAya caq namaqH SUrA#ya cAvaBindaqtE caq namO# vaqrmiNE# ca varUqthinE# caq namO# biqlminE# ca kavaqcinE# caq nama#H SruqtAya# ca SrutasEqnAya# ca || 14 (praqtiqSraqvAya# caq - pa~jca#vi(gm)SatiSca) (A6)",
      "has_samhita_match": true
    },
    {
      "verse_id": "4.5.7.1",
      "chapter": "4.5",
      "padam": "- Padam nama#H | duqnduqByA#ya | caq | AqhaqnaqnyA#yEtyA$ - haqnaqnyA#ya | caq | nama#H | dhRuqShNavE$ | caq | praqmRuqSAyEti# pra - mRuqSAya# | caq | nama#H | dUqtAya# | caq | prahi#tAqyEtiq pra - hiqtAqyaq | caq | nama#H | niqShaq~ggiNaq iti# ni - saq~gginE$ | caq | iqShuqdhiqmataq itI#Shudhi - matE$ | caq | nama#H | tIqkShNESha#vaq iti# tIqkShNa - iqShaqvEq | caq | AqyuqdhinE$ | caq | nama#H | svAqyuqdhAyEti# su - AqyuqdhAya# | caq | suqdhanva#naq iti# su - dhanva#nE | caq | nama#H | srutyA#ya | caq | pathyA#ya | caq | nama#H | kAqTyA#ya | caq | nIqpyA#ya | caq | nama#H | sUdyA#ya | caq | saqraqsyA#ya | caq | nama#H | nAqdyAya# | caq | vaiqSaqntAya# | caq | 15 (50)",
      "samhita": "namO# dunduqByA#ya cAhanaqnyA#ya caq namO# dhRuqShNavE# ca pramRuqSAya# caq namO# dUqtAya# caq prahi#tAya caq namO# niShaq~ggiNE# cEShudhiqmatE# caq nama# stIqkShNESha#vE cAyuqdhinE# caq nama#H svAyuqdhAya# ca suqdhanva#nE caq namaqH srutyA#ya caq pathyA#ya caq nama#H kAqTyA#ya ca nIqpyA#ya caq namaqH sUdyA#ya ca saraqsyA#ya caq namO# nAqdyAya# ca vaiSaqntAya# caq -[ ] 15",
      "has_samhita_match": true
    },
    {
      "verse_id": "4.5.7.2",
      "chapter": "4.5",
      "padam": "- Padam nama#H | kUpyA#ya | caq | aqvaqTyA#ya | caq | nama#H | varShyA#ya | caq | aqvaqrShyAya# | caq | nama#H | mEqGyA#ya | caq | viqdyuqtyA#yEti# vi - dyuqtyA#ya | caq | nama#H | IqddhriyA#ya | caq | AqtaqpyA#yEtyA$ - taqpyA#ya | caq | nama#H | vAtyA#ya | caq | rEShmi#yAya | caq | nama#H | vAqstaqvyA#ya | caq | vAqstuqpAyEti# vAstu - pAya# | caq || 16 (30) (vaiqSaqntAya# ca - triq(gm)qSacca#) (A7)",
      "samhita": "namaQHkUpyA#ya cAvaqTyA#ya caq namOq varShyA#ya cAvaqrShyAya# caq namO# mEqGyA#ya ca vidyuqtyA#ya caq nama# IqddhriyA#ya cAtaqpyA#ya caq namOq vAtyA#ya caq rEShmi#yAya caq namO# vAstaqvyA#ya ca vAstuqpAya# ca || 16 (vaiqSaqntAya# ca - triq(gm)qSacca#) (A7)",
      "has_samhita_match": true
    },
    {
      "verse_id": "4.5.8.1",
      "chapter": "4.5",
      "padam": "- Padam nama#H | sOmA#ya | caq | ruqdrAya# | caq | nama#H | tAqmrAya# | caq | aqruqNAya# | caq | nama#H | Saq~ggAya# | caq | paqSuqpata#yaq iti# paSu-pata#yE | caq | nama#H | uqgrAya# | caq | BIqmAya# | caq | nama#H | aqgrEqvaqdhAyEtya#grE - vaqdhAya# | caq | dUqrEqvaqdhAyEti# dUrE - vaqdhAya# | caq | nama#H | haqntrE | caq | hanI#yasE | caq | nama#H | vRuqkShEBya#H | hari#kESEByaq itiq hari# - kEqSEqByaqH | nama#H | tAqrAya# | nama#H | SaqBaMvaq iti# SaM - BavE$ | caq | maqyOqBavaq iti# mayaH - BavE$ | caq | nama#H | Saq~gkaqrAyEti# SaM - kaqrAya# | caq | maqyaqskaqrAyEti# mayaH - kaqrAya# | caq | nama#H | SiqvAya# | caq | Siqvata#rAqyEti# Siqva - taqrAqyaq | caq | 17 (50)",
      "samhita": "namaqH sOmA#ya ca ruqdrAya# caq nama#stAqmrAya# cAruqNAya# caq nama#H Saq~ggAya# ca paSuqpata#yE caq nama# uqgrAya# ca BIqmAya# caq namO# agrEvaqdhAya# ca dUrEvaqdhAya# caq namO# haqntrE caq hanI#yasE caq namO# vRuqkShEByOq hari#kESEByOq nama#stAqrAyaq nama#H SaqBaMvE# ca mayOqBavE# caq nama#H Sa~gkaqrAya# ca mayaskaqrAya# caq nama#H SiqvAya# ca Siqvata#rAya caq - [ ] 17",
      "has_samhita_match": true
    },
    {
      "verse_id": "4.5.8.2",
      "chapter": "4.5",
      "padam": "- Padam nama#H | tIrthyA#ya | caq | kUlyA#ya | caq | nama#H | pAqryA#ya | caq | aqvAqryA#ya | caq | nama#H | praqtara#NAqyEti# pra - tara#NAya | caq | uqttara#NAqyEtyu#t - tara#NAya | caq | nama#H | AqtAqryA#yEtyA$-tAqryA#ya | caq | AqlAqdyA#yEtyA$ - lAqdyA#ya| caq | nama#H | SaShpyA#ya | caq | PEnyA#ya | caq | nama#H | siqkaqtyA#ya | caq | praqvAqhyA#yEti# pra - vAqhyA#ya | caq | 18 (30) (Siqvata#rAya ca - triq(gm)qSacca#) (A8)",
      "samhita": "namaqstIrthyA#ya caq kUlyA#ya caq nama#H pAqryA#ya cAvAqryA#ya caq nama#H praqtara#NAya cOqttara#NAya caq nama# AtAqryA#ya cAlAqdyA#ya caq namaqH SaShpyA#ya caq PEnyA#ya caq nama#H sikaqtyA#ya ca pravAqhyA#ya ca || 18 (Siqvata#rAya ca - triq(gm)qSacca#) (A8)",
      "has_samhita_match": true
    },
    {
      "verse_id": "4.5.9.1",
      "chapter": "4.5",
      "padam": "- Padam nama#H | iqriqNyA#ya | caq | praqpaqthyA#yEti# pra - paqthyA#ya | caq | nama#H | kiq(gm)qSiqlAya# | caq | kShaya#NAya | caq | nama#H | kaqpaqrdinE$ | caq | puqlaqstayE$ | caq | nama#H | gOShThyAqyEtiq gO - sthyAqyaq | caq | gRuhyA#ya | caq | nama#H | talpyA#ya | caq | gEhyA#ya | caq | nama#H | kAqTyA#ya | caq | gaqhvaqrEqShThAyEti# gahvarE - sthAya# | caq | nama#H | hraqdaqyyA#ya | caq | niqvEqShpyA#yEti# ni - vEqShpyA#ya | caq | nama#H | pAq(gm)qsaqvyA#ya | caq | raqjaqsyA#ya | caq | nama#H | SuShkyA#ya | caq | haqriqtyA#ya | caq | nama#H | lOpyA#ya | caq | uqlaqpyA#ya | caq | 19 (50)",
      "samhita": "nama# iriqNyA#ya ca prapaqthyA#ya caq nama#H ki(gm)SiqlAya# caq kShaya#NAya caq nama#H kapaqrdinE# ca pulaqstayE# caq namOq gOShThyA#ya caq gRuhyA#ya caq namaqstalpyA#ya caq gEhyA#ya caq nama#H kAqTyA#ya ca gahvarEqShThAya# caq namO$ hradaqyyA#ya ca nivEqShpyA#ya caq nama#H pA(gm)saqvyA#ya ca rajaqsyA#ya caq namaqH SuShkyA#ya ca hariqtyA#ya caq namOq lOpyA#ya cOlaqpyA#ya caq- [ ] 19",
      "has_samhita_match": true
    },
    {
      "verse_id": "4.5.9.2",
      "chapter": "4.5",
      "padam": "- Padam nama#H | UqrvyA#ya | caq | sUqrmyA#ya | caq | nama#H | paqrNyA#ya | caq | paqrNaqSaqdyA#yEti# parNa - SaqdyA#ya| caq | nama#H | aqpaqguqramA#NAqyEtya#pa - guqramA#NAya | caq | aqBiqGnaqta itya#Bi - GnaqtE | caq | nama#H | AqkKiqdaqta ityA$ - KiqdaqtE | caq | praqkKiqdaqta iti# pra-KiqdaqtE | caq | nama#H | vaqH | kiqriqkEBya#H | dEqvAnA$m | hRuda#yEByaH | nama#H | viqkShIqNaqkEByaq iti# vi - kShIqNaqkEBya#H | nama#H | viqciqnvaqtkEByaq iti# vi - ciqnvaqtkEBya#H | nama#H | Aqniqrq.haqtEByaq ityA#niH-haqtEBya#H | nama#H | AqmIqvaqtkEByaq ityA$ - mIqvaqtkEBya#H || 20 (33) (uqlaqpyA#ya caq - traya#stri(gm)Sacca#) (A9)",
      "samhita": "nama# UqrvyA#ya ca sUqrmyA#ya caq nama#H paqrNyA#ya ca parNaSaqdyA#ya caq namO#&paguqramA#NAya cABiGnaqtE caq nama# AkKidaqtE ca# prakKidaqtE caq namO# vaH kiriqkEByO# dEqvAnAq(gm)q hRuda#yEByOq namO# vikShINaqkEByOq namO# vicinvaqtkEByOq nama# Anir. haqtEByOq nama# AmIvaqtkEBya#H || 20 (uqlaqpyA#ya caq - traya#stri(gm)Sacca#) (A9)",
      "has_samhita_match": true
    },
    {
      "verse_id": "4.5.10.1",
      "chapter": "4.5",
      "padam": "- Padam drApE$ | andha#saH | paqtEq | dari#drat | nIla#lOhiqtEtiq nIla# - lOqhiqtaq || EqShAm | puru#ShANAm | EqShAm | paqSUqnAm | mA | BEH | mA | aqraqH | mO iti# | EqShAqm | kim | caqna | Aqmaqmaqt || yA | tEq | ruqdraq | SiqvA | taqnUH | SiqvA | viqSvAha#BEShaqjIti# viqSvAha#-BEqShaqjIq || SiqvA | ruqdrasya# | BEqShaqjI | tayA$ | naqH | mRuqDaq | jIqvasE$ || iqmAm | ruqdrAya# | taqvasE$ | kaqpaqrdinE$ | kShaqyadvI#rAqyEti# kShaqyat - vIqrAqyaq | prEti# | BaqrAqmaqhEq | maqtim || yathA$ | naqH | Sam | asa#t | dviqpadaq iti# dvi - padE$ | catu#Shpadaq itiq catu#H - paqdEq | viSva$m | puqShTam | grAmE$ | aqsminn | 21 (50)",
      "samhita": "drApEq andha#saspatEq dari#draqnnIla#lOhita | EqShAM puru#ShANAmEqShAM pa#SUqnAM mA BE rmA&rOq mO E#ShAqM ki~jcaqnAma#mat || yA tE# rudra SiqvA taqnUH SiqvA viqSvAha#BEShajI | SiqvA ruqdrasya# BEShaqjI tayA# nO mRuDa jIqvasE$ || iqmA(gm) ruqdrAya# taqvasE# kapaqrdinE$ kShaqyadvI#rAyaq praBa#rAmahE maqtiM | yathA# naqH Samasa#d dviqpadEq catu#ShpadEq viSva#M puqShTaM grAmE# aqsmi - [ ] 21",
      "has_samhita_match": true
    },
    {
      "verse_id": "4.5.10.2",
      "chapter": "4.5",
      "padam": "- Padam anA#turaqmityanA$ - tuqraqm || mRuqDa | naqH | ruqdraq | uqta | naqH | maya#H | kRuqdhiq | kShaqyadvI#rAqyEti# kShaqyat - vIqrAqyaq | nama#sA | viqdhEqmaq | tEq || yat | Sam | caq | yOH | caq | manu#H | Aqyaqja ityA$ - yaqjE | piqtA | tat | aqSyAqmaq | tava# | ruqdraq | praNI#tAqvitiq pra - nIqtauq || mA | naqH | maqhAnta$m | uqta | mA | naqH | aqrBaqkam | mA | naqH | ukSha#ntam | uqta | mA | naqH | uqkShiqtam || mA | naqH | vaqdhIqH | piqtara$m | mA | uqta | mAqtara$m | priqyAH | mA | naqH | taqnuva#H | 22 (50)",
      "samhita": "nnanA#turaM || mRuqDA nO# rudrOq tanOq maya#skRudhi kShaqyadvI#rAyaq nama#sA vidhEma tE | yacCaM caq yOScaq manu#rAyaqjE piqtA tada#SyAmaq tava# rudraq praNI#tau || mA nO# maqhAnta#muqta mA nO# arBaqkaM mA naq ukSha#ntamuqta mA na# ukShiqtaM | mA nO# vadhIH piqtaraqM mOta mAqtara#M priqyA mA na#staqnuvO# - [ ] 22",
      "has_samhita_match": true
    },
    {
      "verse_id": "4.5.10.3",
      "chapter": "4.5",
      "padam": "- Padam ruqdraq | rIqriqShaqH || mA | naqH | tOqkE | tana#yE | mA | naqH | Ayu#Shi | mA | naqH | gOShu# | mA | naqH | aSvE#Shu | rIqriqShaqH || vIqrAn | mA | naqH | ruqdraq | BAqmiqtaH | vaqdhIqH | haqviShma#ntaH | nama#sA | viqdhEqmaq | tEq || AqrAt | tEq | gOqGna iti# gO - GnE | uqta | pUqruqShaqGna iti# pUruSha - GnE | kShaqyadvI#rAqyEti# kShaqyat - vIqrAqyaq | suqmnam | aqsmE iti# | tEq | aqstuq || rakSha# | caq | naqH | adhIti# | caq | dEqvaq | brUqhiq | adha# | caq | naqH | Sarma# | yaqcCaq | dviqbar.hAq iti# dvi - bar.hA$H || stuqhi | 23 (50)",
      "samhita": "rudra rIriShaH || mA na#stOqkE tana#yEq mA naq Ayu#Shiq mA nOq gOShuq mA nOq aSvE#Shu rIriShaH | vIqrAn mAnO# rudra BAmiqtO va#dhIr. haqviShma#ntOq nama#sA vidhEma tE || AqrAttE# gOqGna uqta pU#ruShaqGnE kShaqyadvI#rAya suqmnamaqsmE tE# astu | rakShA# ca nOq adhi# ca dEva brUqhyadhA# ca naqH Sarma# yacCa dviqbar.hA$H || stuqhi - [ ] 23",
      "has_samhita_match": true
    },
    {
      "verse_id": "4.5.10.4",
      "chapter": "4.5",
      "padam": "- Padam Sruqtam | gaqrttaqsadaqmiti# gartta-sada$m | yuvA#nam | mRuqgam | na | BIqmam | uqpaqhaqtnum | uqgram || mRuqDa | jaqriqtrE | ruqdraq | stavA#naH | aqnyam | tEq | aqsmat | nIti# | vaqpaqntuq | sEnA$H || parIti# | naqH | ruqdrasya# | hEqtiH | vRuqNaqktuq | parIti# | tvEqShasya# | duqrmaqtiriti# duH - maqtiH | aqGAqyOritya#Ga - yOH || avEti# | sthiqrA | maqGava#dByaq iti# maqGava#t - ByaqH | taqnuqShvaq | mIDhva#H | tOqkAya# | tana#yAya | mRuqDaqyaq || mIDhu#ShTaqmEtiq mIDhu#H - taqmaq | Siva#taqmEtiq Siva# - taqmaq | SiqvaH | naqH | suqmanAq iti# su - manA$H | Baqvaq || paqraqmE | vRuqkShE | Ayu#dham | niqdhAyEti# ni - dhAya# | kRutti$m | vasA#naH | Eti# | caqraq | pinA#kam | 24 (50)",
      "samhita": "SruqtaM ga#rttaqsadaqM ~MyuvA#naM mRuqgaM na BIqma-mu#pahaqtnu-muqgraM | mRuqDA ja#riqtrE ru#draq stavA#nO aqnyantE# aqsmanniva#pantuq sEnA$H || pari#NO ruqdrasya# hEqti rvRu#Naktuq pari#tvEqShasya# durmaqtira#GAqyOH | ava# sthiqrA maqGava#dBya-stanuShvaq mIDhva#stOqkAyaq tana#yAya mRuDaya || mIDhu#ShTamaq Siva#tama SiqvO na#H suqmanA# Bava | paqraqmE vRuqkSha Ayu#dhaM niqdhAyaq kRuttiqM ~MvasA#naq Aca#raq pinA#kaqM - [ ] 24",
      "has_samhita_match": true
    },
    {
      "verse_id": "4.5.10.5",
      "chapter": "4.5",
      "padam": "- Padam biBra#t | Eti# | gaqhiq || viki#riqdEtiq vi - kiqriqdaq | vilO#hiqtEtiq vi - lOqhiqtaq | nama#H | tEq | aqstuq | Baqgaqvaq iti# Baga - vaqH || yAH | tEq | saqhasra$m | hEqtaya#H | aqnyam | aqsmat | nIti# | vaqpaqntuq | tAH || saqhasrA#Ni | saqhaqsraqdhEti# sahasra-dhA | bAqhuqvOH | tava# | hEqtaya#H || tAsA$m | ISA#naH | Baqgaqvaq iti# Baga - vaqH | paqrAqcInA$ | muKA$ | kRuqdhiq || 25 (29) (aqsmi(gg) - staqnuva#H - stuqhi - pinA#kaq - mEkAqnnatriq(gm)qSacca#) (A10)",
      "samhita": "biBraqdAga#hi || viki#ridaq vilO#hitaq nama#stE astu BagavaH | yAstE# saqhasra(gm)# hEqtayOq&nya-maqsmanni va#pantuq tAH || saqhasrA#Ni sahasraqdhA bA#huqvOstava# hEqtaya#H | tAsAqmISA#nO BagavaH parAqcInAq muKA# kRudhi || 25 (aqsmi(gg)-staqnuva#H-stuqhi-pinA#kaq-mEkAqnnatriq(gm)qSacca#) (A10)",
      "has_samhita_match": true
    },
    {
      "verse_id": "4.5.11.1",
      "chapter": "4.5",
      "padam": "- Padam saqhasrA#Ni | saqhaqsraqSa iti# sahasra - SaH | yE | ruqdrAH | adhIti# | BUmyA$m || tEShA$m | saqhaqsraqyOqjaqna iti# sahasra - yOqjaqnE | avEti# | dhanvA#ni | taqnmaqsiq || aqsminn | maqhaqti | aqrNaqvE | aqntari#kShE | BaqvAH | adhi# || nIla#grIvAq itiq nIla# - grIqvAqH | SiqtiqkaNThAq iti# Siti - kaNThA$H | SaqrvAH | aqdhaH | kShaqmAqcaqrAH || nIla#grIvAq itiq nIla#-grIqvAqH | SiqtiqkaNThAq iti# Siti - kaNThA$H | diva$m | ruqdrAH | upa#SritAq ityupa# - SriqtAqH || yE | vRuqkShEShu# | saqspi~jja#rAH | nIla#grIvAq itiq nIla# - grIqvAqH | vilO#hitAq itiq vi - lOqhiqtAqH || yE | BUqtAnA$m | adhi#patayaq ityadhi# - paqtaqyaqH | viqSiqKAsaq iti# vi -SiqKAsa#H | kaqpaqrdina#H || yE | annE#Shu | viqviddhyaqntIti# vi-viddhya#nti | pAtrE#Shu | piba#taH | janAn# || yE | paqthAm | paqthiqrakSha#yaq iti# pathi - rakSha#yaH | aiqlaqbRuqdAH | yaqvyudha#H || yE | tIqrthAni# | 26 (50)",
      "samhita": "saqhasrA#Ni sahasraqSO yE ruqdrA adhiq BUmyA$M | tEShA(gm)# sahasrayOjaqnE &vaqdhanvA#ni tanmasi || aqsmin-ma#haqtya#rNaqvE$-&ntari#kShE BaqvA adhi# || nIla#grIvAH SitiqkaNThA$H SaqrvA aqdhaH kSha#mAcaqrAH || nIla#grIvAH SitiqkaNThAq diva(gm)# ruqdrA upa#SritAH || yE vRuqkShEShu# saqspi~jja#rAq nIla#grIvAq vilO#hitAH || yE BUqtAnAq-madhi#patayO viSiqKAsa#H kapaqrdi#naH || yE annE#Shu viqviddhya#ntiq pAtrE#Shuq piba#tOq janAn# || yE paqthAM pa#thiqrakSha#ya ailabRuqdA yaqvyudha#H || yE tIqrthAni# - [ ] 26",
      "has_samhita_match": true
    },
    {
      "verse_id": "4.5.11.2",
      "chapter": "4.5",
      "padam": "- Padam praqcaraqntIti# pra - cara#nti | sRuqkAva#ntaq iti# sRuqkA - vaqntaqH | niqShaq~ggiNaq iti# ni - saq~ggina#H || yE | EqtAva#ntaH | caq | BUyA(gm)#saH | caq | diSa#H | ruqdrAH | viqtaqsthiqra iti# vi - taqsthiqrE || tEShA$m | saqhaqsraqyOqjaqna iti# sahasra - yOqjaqnE | avEti# | dhanvA#ni | taqnmaqsiq || nama#H | ruqdrEBya#H | yE | pRuqthiqvyAm | yE | aqntari#kShE | yE | diqvi | yEShA$m | anna$m | vAta#H | vaqrq.Sham | iSha#vaH | tEBya#H | daSa# | prAcI$H | daSa# | daqkShiqNA | daSa# | praqtIcI$H | daSa# | udI#cIH | daSa# | Uqd^^rdhvAH | tEBya#H | nama#H | tE | naqH | mRuqDaqyaqntuq | tEq | yam | dviqShmaH | yaH | caq ( ) | naqH | dvEShTi# | tam | vaqH | jaMBE$ | daqdhAqmiq || 27 (56) Prasna Korvai with starting Padams of 1 to 11 Anuvaakams :- (nama#stE rudraq - namOq hira#NyabAhavEq - namaqH saha#mAnAyaq - nama# AvyAqdhinI$ByOq - namO# BaqvAyaq - namO$ jyEqShThAyaq - namO# dunduqByA#yaq - namaqH sOmA#yaq - nama# iriqNyA#yaq - drApa# - saqhasrAq - NyEkA#daSa) Korvai with starting Padams of 1, 11, 21 Series of Panchaatis :- (nama#stE rudraq - namO# BaqvAyaq - drApE# - saqptavi(gm)#SatiH) First and Last Padam of Fifth Prasnam of Kandam 4:- (nama#stE rudraq - taM ~MvOq jaMBE# dadhAmi) || hari#H OM || || kRuShNa yajurvEdIya taittirIya saMhitAyAM pada pAThE caturtha kANDE pa~jcamaH praSnaH samAptaH || -------------------------------------------------------------------",
      "samhita": "praqcara#nti sRuqkAva#ntO niShaq~ggiNa#H || ya EqtAva#ntaScaq BUyA(gm)#saScaq diSO# ruqdrA vi#tasthiqrE || tEShA(gm)# sahasrayOjaqnE &vaqdhanvA#ni tanmasi || namO# ruqdrEByOq yE pRu#thiqvyAM ~MyE$&ntari#kShEq yE diqvi yEShAqmannaqM ~MvAtO# vaqrq.ShamiSha#vaqstEByOq daSaq prAcIq rdaSa#dakShiqNA daSa#praqtIcIq rdaSOdI#cIq rdaSOqrddhvA-stEByOq namaqstE nO# mRuDayantuq tE yaM dviqShmO yaSca# ( ) nOq dvEShTiq taM ~MvOq jaMBE# dadhAmi || 27 praSna kOrvai with starting padams of 1 to 11 anuvAkams :- (nama#stE rudraq - namOq hira#NyabAhavEq - namaqH saha#mAnAyaq - nama# AvyAqdhinI$ByOq - namO# BaqvAyaq - namO$ jyEqShThAyaq - namO# dunduqByA#yaq - namaqH sOmA#yaq - nama# iriqNyA#yaq - drApa# - saqhasrAq - NyEkA#daSa) kOrvai with starting padams of 1, 11, 21 series of pa~jcAtis :- (nama#stE rudraq - namO# BaqvAyaq - drApE# - saqptavi(gm)#SatiH) first and last padam of fifth praSnam of kANDam 4:- (nama#stE rudraq - taM ~MvOq jaMBE# dadhAmi) || hari#H OM || || kRuShNa yajurvEdIya taittirIya saMhitAyAM caturtha kANDE pa~jcamaH praSnaH samAptaH || ------------------------------------ OM namaH paramAtmanE, SrI mahAgaNapatayE namaH, SrI guruByO namaH haqriqH OM 4.6 caturthakANDE ShaShThaH praSnaH - pariShEcana-saMskArABidhAnaM",
      "has_samhita_match": true
    }
  ]
}