{
  "text_type": "brahmana",
  "file_info": "3.1-3.6",
  "source_file": "TB 3.1-3.6 Baraha.docx",
  "section_count": 326,
  "sections": [
    {
      "section_id": "3.1.1.1",
      "file_info": "3.1-3.6",
      "text": "aqgnirna#H pAtuq kRutti#kAH | nakSha#traM dEqvami#ndriqyam | iqdamA#sAM ~MvicakShaqNam | haqvirAqsaM ju#hOtana || yasyaq BAnti# raqSmayOq yasya# kEqtava#H | yasyEqmA viSvAq Buva#nAniq sarvA$ | sa kRutti#kABiraqBi saqm~MvasA#naH | aqgnirnO# dEqvaH su#viqtE da#dhAtu || praqjApa#tE rOhiqNI vE#tuq patnI$ | viqSvarU#pA bRuhaqtI ciqtraBA#nuH | 1 (10)",
      "text_type": "brahmana"
    },
    {
      "section_id": "3.1.1.2",
      "file_info": "3.1-3.6",
      "text": "sA nO# yaqj~jasya# suviqtE da#dhAtu | yathAq jIvE#ma SaqradaqH savI#rAH || rOqhiqNI dEqvyuda#gAt puqrastA$t | viSvA# rUqpANi# pratiqmOda#mAnA | praqjApa#ti(gm) haqviShA# vaqrddhaya#ntI | priqyA dEqvAnAq-mupa#yAtu yaqj~jam || sOmOq rAjA# mRugaSIqraq.ShENaq Agann# | SiqvaM nakSha#traM priqyama#syaq dhAma# | AqpyAya#mAnO bahuqqdhA janE#Shu | rEta#H praqjAM ~Myaja#mAnE dadhAtu || 2 (10)",
      "text_type": "brahmana"
    },
    {
      "section_id": "3.1.1.3",
      "file_info": "3.1-3.6",
      "text": "yat tEq nakSha#traM mRugaSIqqraq.Shamasti# | priqya(gm) rA#jan priqyata#maM priqyANA$m | tasmai# tE sOma haqviShA# vidhEma | Sanna# Edhi dviqpadEq SaM catu#ShpadE || AqrdrayA# ruqdraH pratha#mAna Eti | SrEShThO# dEqvAnAqM pati#raGniqyAnA$m | nakSha#tramasya haqviShA# vidhEma | mA na#H praqjA(gm) rI#riShaqn mOta vIqrAn || hEqtI ruqdrasyaq pari#NO vRuNaktu | AqrdrA nakSha#traM juShatA(gm) haqvirna#H | 3 (10)",
      "text_type": "brahmana"
    },
    {
      "section_id": "3.1.1.4",
      "file_info": "3.1-3.6",
      "text": "praqmuq~jcamA#nau duriqtAniq viSvA$ | apAqGaSa(gm)# saM nudatAqmarA#tim || puna#rnO dEqvyadi#tiH spRuNOtu | puna#rvasU naqH punaqrEtA$M ~Myaqj~jam | puna#rnO dEqvA aqBiya#ntuq sarvE$ | puna#H punarvO haqviShA# yajAmaH || EqvA na dEqvyadi#tiranaqrvA | viSva#sya BaqrtrI jaga#taH pratiqShThA | puna#rvasU haqviShA# vaqrddhaya#ntI | priqyaM dEqvAnAq-mapyE#tuq pAtha#H || 4 (10)",
      "text_type": "brahmana"
    },
    {
      "section_id": "3.1.1.5",
      "file_info": "3.1-3.6",
      "text": "bRuhaqspati#H prathaqmaM jAya#mAnaH | tiqShya#M nakSha#tramaqBi saMba#BUva | SrEShThO# dEqvAnAqM pRuta#nAsu jiqShNuH | diSO&nuq sarvAq aBa#yannO astu || tiqShya#H puqrastA#duqta ma#ddhyaqtO na#H | bRuhaqspati# rnaqH pari#pAtu paqScAt | bAdhE#tAqn dvEShOq aBa#yaM kRuNutAm | suqvIrya#syaq pata#yaH syAma || iqda(gm) saqrpEByO# haqvira#stuq juShTa$m | AqSrEqShA yEShA#-manuqyantiq cEta#H | 5 (10)",
      "text_type": "brahmana"
    },
    {
      "section_id": "3.1.1.6",
      "file_info": "3.1-3.6",
      "text": "yE aqntari#kShaM pRuthiqvIM kShiqyanti# | tEna#H saqrpAsOq havaqmAga#miShThAH || yE rO#caqnE sUryaqsyApi# saqrpAH | yE diva#M dEqvImanu# saq~jcara#nti | yEShA#mASrEqShA a#nuqyantiq kAma$m | tEBya#H saqrpEByOq madhu#majjuhOmi || upa#hUtAH piqtarOq yE maqGAsu# | manO#javasaH suqkRuta#H sukRuqtyAH | tE nOq nakSha#trEq havaqmAga#miShThAH | svaqdhABi# ryaqj~jaM praya#taM juShantAm || 6 (10)",
      "text_type": "brahmana"
    },
    {
      "section_id": "3.1.1.7",
      "file_info": "3.1-3.6",
      "text": "yE a#gnidaqgdhA yE&na#gni-dagdhAH | yE#&muM ~MlOqkaM piqtara#H kShiqyanti# | yA(gg)Sca# viqdmayA(gm) u# caq na pra#viqdma | maqGAsu# yaqj~ja(gm) sukRu#taM juShantAm || gavAqM patiqH Palgu#nInAmasiq tvam | tada#ryaman varuNa mitraq cAru# | taM tvA# vaqya(gm) sa#niqtAra(gm)# sanIqnAm | jIqvA jIva#ntaqmupaq sam~Mvi#SEma || yEnEqmA viSvAq Buva#nAniq sa~jji#tA | yasya# dEqvA a#nu saqm~Myantiq cEta#H | 7 (10)",
      "text_type": "brahmana"
    },
    {
      "section_id": "3.1.1.8",
      "file_info": "3.1-3.6",
      "text": "aqryaqmA rAjAq&jaraqstuvi#ShmAn | Palgu#nInA-mRuShaqBO rO#ravIti || SrEShThO# dEqvAnA$M BagavO BagAsi | tattvA# viduqH Palgu#nIqstasya# vittAt | aqsmaBya#M kShaqtramaqjara(gm)# suqvIrya$m | gOmaqdaSva#-vaqdupaq-sannu#dEqha || BagO# ha dAqtA Bagaq it pra#dAqtA | BagO# dEqvIH Palgu#nIqrAvi#vESa | BagaqsyEttaM pra#saqvaM ga#mEma | yatra# dEqvaiH sa#dhaqmAda#M madEma || 8 (10)",
      "text_type": "brahmana"
    },
    {
      "section_id": "3.1.1.9",
      "file_info": "3.1-3.6",
      "text": "AyA#tu dEqvaH sa#viqtOpa#yAtu | hiqraqNyayE#na suqvRutAq rathE#na | vahaqnq. hasta(gm)# suqBaga#M vidmaqnApa#sam | praqyacCa#ntaqM papu#riqM puNyaqmacCa# || hastaqH praya#cCa tvaqmRutaqM ~MvasI#yaH | dakShi#NEnaq prati#gRuBNIma Enat | dAqtAra#maqdya sa#viqtA vi#dEya | yO nOq hastA#ya prasuqvAti# yaqj~jam || tvaShTAq nakSha#tramaqByE#ti ciqtrAm | suqBa(gm) sa#saM ~Myuvaqti(gm) rOca#mAnAm | 9 (10)",
      "text_type": "brahmana"
    },
    {
      "section_id": "3.1.1.10",
      "file_info": "3.1-3.6",
      "text": "niqvEqSaya#-nnaqmRutAqn martyA(gg)#Sca | rUqpANi# piq(gm)qSan Buva#nAniq viSvA$ || tannaqstvaShTAq tadu# ciqtrA vica#ShTAm | tannakSha#traM BUriqdA a#stuq mahya$m | tanna#H praqjAM ~MvIqrava#tI(gm) sanOtu | gOBi#rnOq aSvaiqH sama#naktu yaqj~jam || vAqyurnakSha#tra-maqByE#tiq niShTyA$m | tiqgmaSRu#~ggO vRuShaqBO rOru#vANaH | saqmIqrayaqn Buva#nA mAtaqriSvA$ | apaq dvEShA(gm)#si nudatAqmarA#tIH || 10 (10)",
      "text_type": "brahmana"
    },
    {
      "section_id": "3.1.1.11",
      "file_info": "3.1-3.6",
      "text": "tannO# vAqyastaduq niShTyA# SRuNOtu | tannakSha#traM BUriqdA a#stuq mahya$m | tannO# dEqvAsOq anu# jAnantuq kAma$m | yathAq tarE#ma duriqtAniq viSvA$ || dUqramaqsmacCatra#vO yantu BIqtAH | tadi#ndrAqgnI kRu#NutAqM tad viSA#KE | tannO# dEqvA anu#madantu yaqj~jam | paqScAt puqrastAq-daBa#yannO astu || nakSha#trANAq-madhi#patnIq viSA#KE | SrEShThA#vindrAqgnI Buva#nasya gOqpau | 11 (10)",
      "text_type": "brahmana"
    },
    {
      "section_id": "3.1.1.12",
      "file_info": "3.1-3.6",
      "text": "viShU#caqH SatrU#-napaqbAdha#mAnau | apaq kShudha#M nudatAqmarA#tim || pUqrNA paqScAduqta pUqrNA puqrastA$t | unma#ddhyaqtaH pau$rNamAqsI ji#gAya | tasyA$M dEqvA adhi# saqm~Mvasa#ntaH | uqttaqmE nAka# iqha mA#dayantAm || pRuqthvI suqvarcA# yuvaqtiH saqjOShA$H | pauqrNaqmAqsyuda#gAq-cCOBa#mAnA | AqpyAqyaya#ntI duriqtAniq viSvA$ | uqruM duhAqM ~Myaja#mAnAya yaqj~jam ( ) || 12 (10) 3.1.2 anuvAkaM 2 - yamanakShatrANAM yAjyAnuvAkyAH",
      "text_type": "brahmana"
    },
    {
      "section_id": "3.1.2.1",
      "file_info": "3.1-3.6",
      "text": "RuqddhyAsma# haqvyair-nama#sOpaq sadya# | miqtraM dEqvaM mi#traqdhEya#nnO astu | aqnUqrAqdhAn. haqviShA# vaqrddhaya#ntaH | SaqtaM jI#vEma SaqradaqH savI#rAH || ciqtraM nakSha#traq-muda#gAt puqrastA$t | aqnUqrAqdhAsaq itiq yad vada#nti | tanmiqtra E#ti paqthiBi# rdEvaqyAnai$H | hiqraqNyayaiq rvita#tai-raqntari#kShE || indrO$ jyEqShThAmanuq nakSha#tramEti | yasmi#n vRuqtraM ~MvRu#traq tUryE# taqtAra# | 13 (10)",
      "text_type": "brahmana"
    },
    {
      "section_id": "3.1.2.2",
      "file_info": "3.1-3.6",
      "text": "tasmi#n vaqyamaqmRutaqM duhA#nAH | kShudha#M tarEmaq duri#tiqM duri#ShTim || puqraqndaqrAya# vRuShaqBAya# dhRuqShNavE$ | aShA#DhAyaq saha#mAnAya mIqDhuShE$ | indrA#ya jyEqShThA madhu#maqd-duhA#nA | uqruM kRu#NOtuq yaja#mAnAya lOqkam || mUla#M praqjAM ~MvIqrava#tIM ~MvidEya | parA$cyEtuq nir.Ru#tiH parAqcA | gOBiq rnakSha#traM paqSuBiqH sama#ktam | aha#rBUyAqd-yaja#mAnAyaq mahya$m || 14 (10)",
      "text_type": "brahmana"
    },
    {
      "section_id": "3.1.2.3",
      "file_info": "3.1-3.6",
      "text": "aha#rnO aqdya su#viqtE da#dhAtu | mUlaqM nakSha#traqmitiq yad vada#nti | parA#cIM ~MvAqcA nir.Ru#tiM nudAmi | SiqvaM praqjAyai# Siqvama#stuq mahya$m || yA diqvyA ApaqH paya#sA saM baBUqvuH | yA aqntari#kSha uqta pArthi#vIqryAH | yAsA#maShAqDhA a#nuqyantiq kAma$m | tA naq ApaqH Sa(gg) syOqnA Ba#vantu || yAScaq kUpyAq yASca# nAqdyA$H samuqdriyA$H | yASca# vaiSaqntIruqta prA#saqcIryAH | 15 (10)",
      "text_type": "brahmana"
    },
    {
      "section_id": "3.1.2.4",
      "file_info": "3.1-3.6",
      "text": "yAsA#maShAqDhA madhu# BaqkShaya#nti | tA naq ApaqH Sa(gg) syOqnA Ba#vantu || tannOq viSvEq upa# SRuNvantu dEqvAH | tada#ShAqDhA aqBi sam~Mya#ntu yaqj~jam | tannakSha#traM prathatAM paqSuBya#H | kRuqShir vRuqShTir yaja#mAnAya kalpatAm || SuqBrAH kaqnyA# yuvaqtaya#H suqpESa#saH | kaqrmaqkRuta#H suqkRutO# vIqryA#vatIH | viSvA$n dEqvAn. haqviShA# vaqrddhaya#ntIH | aqShAqDhAH kAmaqmupa#yAntu yaqj~jam || 16 (10)",
      "text_type": "brahmana"
    },
    {
      "section_id": "3.1.2.5",
      "file_info": "3.1-3.6",
      "text": "yasmiqn brahmAq&Byaja#yaqth sarva#mEqtat | aqmu~jca# lOqka miqdamU#caq sarva$m | tannOq nakSha#tramaBiqjid viqjitya# | Sriya#M dadhAq-tvahRu#NIyamAnam || uqBau lOqkau brahma#NAq sa~jji#tEqmau | tannOq nakSha#tramaBiqjid vica#ShTAm | tasmi#n vaqyaM pRuta#nAqH saM ja#yEma | tannO# dEqvAsOq anu#jAnantuq kAma$m || SRuqNvanti# SrOqNA-maqmRuta#sya gOqpAm | puNyA#masyAq upa#SRuNOmiq vAca$m | 17 (10)",
      "text_type": "brahmana"
    },
    {
      "section_id": "3.1.2.6",
      "file_info": "3.1-3.6",
      "text": "maqhIM dEqvIM ~MviShNu#patnI-majUqryAm | praqtIcI#mEnA(gm) haqviShA# yajAmaH || trEqdhA viShNu#-rurugAqyO vica#kramE | maqhIM diva#M pRuthiqvI-maqntari#kSham | tacCrOqNaitiq Srava# iqcCamA#nA | puNyaq(gg)q SlOkaqM ~Myaja#mAnAya kRuNvaqtI || aqShTau dEqvA vasa#vaH sOqmyAsa#H | cata#srO dEqvI raqjarAqH Sravi#ShThAH | tE yaqj~jaM pA$ntuq raja#saH paqrastA$t | saqm~MvaqthsaqrINa#-maqmRuta(gg)# svaqsti || 18 (10)",
      "text_type": "brahmana"
    },
    {
      "section_id": "3.1.2.7",
      "file_info": "3.1-3.6",
      "text": "yaqj~jaM na#H pAntuq vasa#vaH puqrastA$t | daqkShiqNaqtO#-&Biya#ntuq Sravi#ShThAH | puNyaqM nakSha#tramaqBi sam~Mvi#SAma | mA nOq arA#ti-raqGaSaq(gm)qsA gann# || kShaqtrasyaq rAjAq varu#NO&dhirAqjaH | nakSha#trANA(gm) SaqtaBi#Shaqg vasi#ShThaH | tau dEqvEBya#H kRuNutO dIqrGamAyu#H | Saqta(gm) saqhasrA# BEShaqjAni# dhattaH || yaqj~jannOq rAjAq varu#Naq upa#yAtu | tannOq viSvE# aqBi sam~Mya#ntu dEqvAH | 19(10)",
      "text_type": "brahmana"
    },
    {
      "section_id": "3.1.2.8",
      "file_info": "3.1-3.6",
      "text": "tannOq nakSha#tra(gm) SaqtaBi#Shag juShAqNam | dIqrGamAyuqH prati#rad BEShaqjAni# || aqja Eka#pAqduda#gAt puqrastA$t | viSvA# BUqtAni# pratiqmOda#mAnaH | tasya# dEqvAH pra#saqvaM ~Mya#ntiq sarvE$ | prOqShThaqpaqdAsO# aqmRuta#sya gOqpAH || viqBrAja#mAnaH samidhAqna uqgraH | A&ntari#kSha-maruhaqda-gaqndyAm | ta(gm) sUrya#M dEqva-maqjamEka#pAdam | prOqShThaqpaqdAsOq anu#yantiq sarvE$ || 20 (10)",
      "text_type": "brahmana"
    },
    {
      "section_id": "3.1.2.9",
      "file_info": "3.1-3.6",
      "text": "ahi#r buqddhniyaqH pratha#mAna Eti | SrEShThO# dEqvAnA#muqta mAnu#ShANAm | taM brA$hmaqNAH sO#maqpAH sOqmyAsa#H | prOqShThaqpaqdAsO# aqBi ra#kShantiq sarvE$ || caqtvAraq Eka#maqBi karma# dEqvAH | prOqShThaqpaqdAsaq itiq yAn. vada#nti | tE buqddhaniya#M pariqShadya(gg)# stuqvanta#H | ahi(gm)# rakShantiq nama#sOpaqsadya# || pUqShA rEqvatyanvE#tiq panthA$m | puqShTiqpatI# paSuqpA vAja#bastyau | 21 (10)",
      "text_type": "brahmana"
    },
    {
      "section_id": "3.1.2.10",
      "file_info": "3.1-3.6",
      "text": "iqmAni# haqvyA praya#tA juShAqNA | suqgairnOq yAnaiqrupa#yAtAM ~Myaqj~jam || kShuqdrAn paqSUn ra#kShatu rEqvatI# naH | gAvO# nOq aSvAq(gm)q anvE#tu pUqShA | annaq(gm)q rakSha#ntau bahuqqdhA virU#pam | vAja(gm)# sanutAqM ~Myaja#mAnAya yaqj~jam || tadaqSvinA#-vaSvaqyujOpa#yAtAm | SuBaqM gami#ShThau suqyamE#BiqraSvai$H | svaM nakSha#tra(gm) haqviShAq yaja#ntau | maddhvAq saMpRu#ktauq yaju#ShAq sama#ktau || 22 (10)",
      "text_type": "brahmana"
    },
    {
      "section_id": "3.1.2.11",
      "file_info": "3.1-3.6",
      "text": "yau dEqvAnA$M BiqShajau# havyavAqhau | viSva#sya dUqtA-vaqmRuta#sya gOqpau | tau nakSha#traM jujuShAqNO-pa#yAtAm | namOq&SviByA$M kRuNumO-&SvaqyugByA$m || apa# pAqpmAnaqM Bara#NIrBarantu | tad yaqmO rAjAq Baga#vAqnq. vica#ShTAm | lOqkasyaq rAjA# mahaqtO maqhAn. hi | suqgaM naqH panthAqmaBa#yaM kRuNOtu || yasmiqn nakSha#trE yaqma Etiq rAjA$ | yasmi#-nnEnamaqByaShi#caMnta dEqvAH ( ) | tada#sya ciqtra(gm) haqviShA# yajAma | apa# pAqpmAnaqM Bara#NIr Barantu || \"niqvESa#nIq {1}\" \"yattE# dEqvA ada#dhuH {2}\" || 23 (13) (taqtAraq - mahya#M - prAsaqcIryA - yA$ntu yaqj~jaM - ~MvAca(gg)# - svaqsti - dEqvA-anu# yantiq sarvEq-vAja#bastyauq-sama#ktau-dEqvA strINi# ca) (A2) 3.1.3 anuvAkaM 3 - cAndramasAdInAM saptanAmiShTInAM yAjyAnuvAkyAH",
      "text_type": "brahmana"
    },
    {
      "section_id": "3.1.3.1",
      "file_info": "3.1-3.6",
      "text": "\"navO# navO Bavatiq jAya#mAnOq {3]\" \"yamA#diqtyA aq(gm)qSumA$pyAqyaya#nti {4}\"|| yE virU#pEq sama#nasA saqm~Mvyaya#ntI | saqmAqnaM tantu#M pari tAtaqnAtE$ | viqBU praqBU a#nuqBU viqSvatO# huvE | tE nOq nakSha#trEq havaqmAga#mEtam || vaqyaM dEqvI brahma#NA sam~MvidAqnAH | suqratnA#sO dEqvavI#tiqM dadhA#nAH | aqhOqrAqtrE haqviShA# vaqrddhaya#ntaH | ati# pAqpmAnaq-mati#muktyA gamEma || pratyu#vadRuSyAyaqtI | 24 (10)",
      "text_type": "brahmana"
    },
    {
      "section_id": "3.1.3.2",
      "file_info": "3.1-3.6",
      "text": "vyuqcCantI# duhiqtA diqvaH | aqpO maqhI vRu#NutEq cakShu#ShA || tamOq jyOti#ShkRuNOti sUqnarI$ | uduqstriyA$H sacatEq sUrya#H | sa cA# uqdyannakSha#tra-marciqmat | tavEdu#ShOq vyuShiq sUrya#sya ca || saM BaqktEna# gamEmahi | tannOq nakSha#tra-marciqmat | BAqnuqmattEja# uqccara#t | upa# yaqj~ja-miqhAga#mat || 25 (10)",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "pra nakSha#trAya dEqvAya# | indrAqyEndu(gm)# havAmahE | sa na#H saviqtA su#vath saqnim | puqShTiqdAM ~MvIqrava#ttamam || \"uduqtyaM {5}\" \"ciqtram {6}\"|| \"adi#tirna uruShyatu {7}\" \"maqhImUqShu mAqtara$m {8} || \"iqdaM ~MviShNuqH{9}\" \"pratadviShNu#H {10]\" || \"aqgnirmUqrddhA {11}\" \"Buva#H {12}\" || \"anu# nOq&dyAnu#matiq {13}\" \"ranvida#numatEq tvam {14}\" || \"haqvyaqvAhaq(gg)q {15}\" \"svi#ShTam {16}\" ( ) || 26 (10) 3.1.4 anuvAkaM 4 - dEva nakShatrEShTibrAhmaNam",
      "text_type": "brahmana"
    },
    {
      "section_id": "3.1.4.1",
      "file_info": "3.1-3.6",
      "text": "aqgnirvA a#kAmayata | aqnnAqdO dEqvAnA(gg)# syAqmiti# | sa EqtamaqgnayEq kRutti#kAByaH purOqDASa#-maqShTAka#pAlaqM nira#vapat | tatOq vai sO$&nnAqdO dEqvAnA#maBavat | aqgnirvai dEqvAnA#mannAqdaH || yathA# haq vA aqgnir dEqvanA#-mannAqdaH | Eqva(gm) haq vA EqSha ma#nuqShyA#NAM Bavati | ya EqtEna# haqviShAq yaja#tE | ya u# cainadEqvaM ~MvEda# || sO&tra# juhOti | aqgnayEq svAhAq kRutti#kAByaqH svAhA$ | aqmbAyaiq svAhA# duqlAyaiq svAhA$ | niqtaqtnyai svAhAq &Braya#ntyaiq svAhA$ | mEqGaya#ntyaiq svAhA# vaqraq.Shaya#ntyaiq svAhA$ | cuqpuqNIkA#yaiq svAhEti# || 27 (15)",
      "text_type": "brahmana"
    },
    {
      "section_id": "3.1.4.2",
      "file_info": "3.1-3.6",
      "text": "praqjApa#tiH praqjA a#sRujata | tA a#smAth sRuqShTAH parA#cIrAyann | tAsA(gm)# rOhiqNI-maqBya#ddhyAyat | sO#&kAmayata | upaq mA&&va#rtEta | samE#nayA gacCEqyEti# | sa EqtaM praqjApa#tayE rOhiqNyai caqruM nira#vapat | tatOq vai sA tamuqpAva#rtata | samE#nayA &gacCata || upa# haq vA E#naM priqyamAva#rtatE | saM priqyENa# gacCatE | ya EqtEna# haqviShAq yaja#tE | ya u# cainadEqvaM ~MvEda# || sO&tra# juhOti | praqjApa#tayEq svAhA# rOhiqNyai svAhA$ | rOca#mAnAyaiq svAhA$ praqjAByaqH svAhEti# || 28 (16)",
      "text_type": "brahmana"
    },
    {
      "section_id": "3.1.4.3",
      "file_info": "3.1-3.6",
      "text": "sOmOq vA a#kAmayata | OSha#dhInA(gm) rAqjya-maqBija#yEyaqmiti# | sa Eqta(gm) sOmA#ya mRugaSIqraq.ShAya# SyAmAqkaM caqruM paya#siq nira#vapat | tatOq vai sa OSha#dhInA(gm) rAqjyamaqBya#jayat | saqmAqnAnA(gm)# haq vai rAqjyamaqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | sOmA#yaq svAhA# mRugaSIqraq.ShAyaq svAhA$ | iqnvaqkAByaqH svAhauSha#dhIByaqH svAhA$ | rAqjyAyaq svAhAq &Biji#tyaiq svAhEti# || 29 (11)",
      "text_type": "brahmana"
    },
    {
      "section_id": "3.1.4.4",
      "file_info": "3.1-3.6",
      "text": "ruqdrO vA a#kAmayata | paqSuqmAnth syAqmiti# | sa Eqta(gm) ruqdrAyAqrdrAyaiq praiya#~ggavaM caqruM paya#siq nira#vapat | tatOq vai sa pa#SuqmAna#Bavat | paqSuqmAn. haq vai Ba#vati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | ruqdrAyaq svAhAq &&rdrAyaiq svAhA$ | pinva#mAnAyaiq svAhA# paqSuByaqH svAhEti# || 30 (10)",
      "text_type": "brahmana"
    },
    {
      "section_id": "3.1.4.5",
      "file_info": "3.1-3.6",
      "text": "RuqkShA vA iqyama#lOqmakA#&&sIt | sA&kA#mayata | OSha#dhIBiqr-vanaqspati#BiqH prajA#yEqyEti# | saitamadi#tyaiq puna#rvasuByAM caqruM nira#vapat | tatOq vA iqyamOSha#dhIBiqr-vanaqspati#BiqH prAjA#yata | prajA#yatE haq vai praqjayA# paqSuBi#H | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | adi#tyaiq svAhAq puna#rvasuByAm | svAhA&&BU$tyaiq svAhAq prajA$tyaiq svAhEti# || 31 (11)",
      "text_type": "brahmana"
    },
    {
      "section_id": "3.1.4.6",
      "file_info": "3.1-3.6",
      "text": "bRuhaqspatiqrvA a#kAmayata | braqhmaqvaqrcaqsI syAqmiti# | sa EqtaM bRuhaqspata#yE tiqShyA#ya naivAqraM caqruM paya#siq nira#vapat | tatOq vai sa bra#hmavarcaqsya#Bavat | braqhmaqvaqrcaqsI haq vai Ba#vati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | bRuhaqspata#yEq svAhA# tiqShyA#yaq svAhA$ | braqhmaqvaqrcaqsAyaq svAhEti# || 32 (10)",
      "text_type": "brahmana"
    },
    {
      "section_id": "3.1.4.7",
      "file_info": "3.1-3.6",
      "text": "dEqvAqsuqrAH sam~Mya#ttA Asann | tE dEqvAH saqrpEBya# ASrEqShAByaq AjyE# karaqmBaM nira#vapann | tAnEqtABi#rEqva dEqvatA#-BiqrupA#nayann | EqtABi#rhaq vai dEqvatA#Bir-dviqShantaqM BrAtRu#vyaq-mupa#nayati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | saqrpEByaqH svAhA$&&SrEqShAByaqH svAhA$ | daqndaqSUkE$ByaqH svAhEti# || 33 (9)",
      "text_type": "brahmana"
    },
    {
      "section_id": "3.1.4.8",
      "file_info": "3.1-3.6",
      "text": "piqtarOq vA a#kAmayanta | piqtRuqlOqka Ru#ddhnuyAqmEti# | ta EqtaM piqtRuByO# maqGABya#H purOqDASaq(gm)q ShaTka#pAlaqM nira#vapann | tatOq vai tE pi#tRulOqka A$rddhnuvann | piqtRuqlOqkE haq vA Ru#dhnOti | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | piqtRuByaqH svAhA# maqGABya#H | svAhA# &naqGAByaqH svAhA# &gaqdABya#H | svAhA# &rundhaqtIByaqH svAhEti# || 34 (11)",
      "text_type": "brahmana"
    },
    {
      "section_id": "3.1.4.9",
      "file_info": "3.1-3.6",
      "text": "aqryaqmA vA a#kAmayata | paqSuqmAnth syAqmiti# | sa Eqtama#ryaqmNE Palgu#nIByAM caqruM nira#vapat | tatOq vai sa pa#SuqmAna#Bavat | paqSuqmAn. haq vai Ba#vati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | aqryaqmNE svAhAq Palgu#nIByAq(gg)q svAhA$ | paqSuByaqH svAhEti# || 35 (10)",
      "text_type": "brahmana"
    },
    {
      "section_id": "3.1.4.10",
      "file_info": "3.1-3.6",
      "text": "BagOq vA a#kAmayata | BaqgI SrEqShThI dEqvAnA(gg)# syAqmiti# | sa EqtaM BagA#yaq Palgu#nIByAM caqruM nira#vapat | tatOq vai sa BaqgI SrEqShThI dEqvAnA#maBavat | BaqgI haq vai SrEqShThI sa#mAqnAnA$M Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | BagA#yaq svAhAq Palgu#nIByAq(gg)q svAhA$ | SraiShThyA#yaq svAhEti# || 36 (10)",
      "text_type": "brahmana"
    },
    {
      "section_id": "3.1.4.11",
      "file_info": "3.1-3.6",
      "text": "saqviqtA vA a#kAmayata | SranmE# dEqvA dadhI#rann | saqviqtA syAqmiti# | sa Eqta(gm) sa#viqtrE hastA#ya purOqDASaqM dvAda#SakapAlaqM nira#vapadASUqnAM ~MvrI#hIqNAm | tatOq vai tasmaiq SraddEqvA ada#dhata | saqviqtA&Ba#vat | Sraddhaq vA a#smai manuqShyA# dadhatE | saqviqtA sa#mAqnAnA$M Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | saqviqtrE svAhAq hastA#ya | svAhA# dadaqtE svAhA# pRuNaqtE | svAhA$ praqyacCa#tEq svAhA$ pratigRuBNaqtE svAhEti# || 37 (14)",
      "text_type": "brahmana"
    },
    {
      "section_id": "3.1.4.12",
      "file_info": "3.1-3.6",
      "text": "tvaShTAq vA a#kAmayata | ciqtraM praqjAM ~Mvi#ndEqyEti# | sa EqtaM tvaShTrE# ciqtrAyai# purOqDASa#maqShTA-ka#pAlaqM nira#vapat | tatOq vai sa ciqtraM praqjAma#vindata | ciqtra(gm) haq vai praqjAM ~Mvi#ndatE | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | tvaShTrEq svAhA# ciqtrAyaiq svAhA$ | caitrA#yaq svAhA$ praqjAyaiq svAhEti# || 38 (10)",
      "text_type": "brahmana"
    },
    {
      "section_id": "3.1.4.13",
      "file_info": "3.1-3.6",
      "text": "vAqyurvA a#kAmayata | kAqmaqcAra#mEqShu lOqkEShvaqBija#yEyaqmiti# | sa Eqtad-vAqyavEq niShTyA#yai gRuqShTyai duqgdhaM payOq nira#vapat | tatOq vai sa kA#maqcAra#mEqShu lOqkEShvaqBya#jayat | kAqmaqcAra(gm)# haq vA EqShu lOqkEShvaqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | vAqyavEq svAhAq niShTyA#yaiq svAhA$ | kAqmaqcArA#yaq svAhAq&Biji#tyaiq svAhEti# || 39 (10)",
      "text_type": "brahmana"
    },
    {
      "section_id": "3.1.4.14",
      "file_info": "3.1-3.6",
      "text": "iqndrAqgnI vA a#kAmayEtAm | SraiShThya#M dEqvAnA#-maqBija#yEqvEti# | tAvEqtami#ndrAqgniByAqM ~MviSA#KAByAM purOqDASaq-mEkA#daSakapAlaqM nira#vapatAm | tatOq vai tau SraiShThya#M dEqvAnA#-maqBya#jayatAm | SraiShThya(gm)# haq vai sa#mAqnAnA#maqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | iqndrAqgniByAq(gg)q svAhAq viSA#KAByAq(gg)q svAhA$ | SraiShThyA#yaq svAhAq &Biji#tyaiq svAhEti# || 40 (10)",
      "text_type": "brahmana"
    },
    {
      "section_id": "3.1.4.15",
      "file_info": "3.1-3.6",
      "text": "athaiqtat-pau$rNamAqsyA AjyaqM nirva#pati | kAmOq vai pau$rNamAqsI | kAmaq Ajya$m | kAmE#naiqva kAmaq(gm)q sama#rddhayati | kShiqpramE#naq(gm)q sa kAmaq upa#namati | yEnaq kAmE#naq yaja#tE | sO&tra# juhOti | pauqrNaqmAqsyai svAhAq kAmA#yaq svAhA&&ga#tyaiq svAhEti# || 41 (8) Special KOrvai indicating thE numbEr of \"vaakyams\" in Each Dasini of 4th Anuvakam 3.1.5 anuvAkaM 5 - yamanakShatrEShTibrAhmaNam",
      "text_type": "brahmana"
    },
    {
      "section_id": "3.1.5.1",
      "file_info": "3.1-3.6",
      "text": "miqtrO vA a#kAmayata | miqtraqdhEya#mEqShu lOqkEShvaqBi ja#yEyaqmiti# | sa EqtaM miqtrAyA#nUrAqdhEBya#ScaqruM nira#vapat | tatOq vai sa mi#traqdhEya#mEqShu lOqkEShvaqBya#jayat | miqtraqdhEya(gm)# haq vA EqShu lOqkEShvaqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | miqtrAyaq svAhA# &nUrAqdhEByaqH svAhA$ | miqtraqdhEyA#yaq svAhAq &Biji#tyaiq svAhEti# || 42 (10)",
      "text_type": "brahmana"
    },
    {
      "section_id": "3.1.5.2",
      "file_info": "3.1-3.6",
      "text": "indrOq vA a#kAmayata | jyaiShThya#M dEqvAnA#-maqBija#yEyaqmiti# | sa EqtamindrA#ya jyEqShThAyai# purOqDASaq-mEkA#daSakapAlaqM nira#vapan-maqhAvrI#hINAm | tatOq vai sa jyaiShThya#M dEqvAnA#maqBya#jayat | jyaiShThya(gm)# haq vai sa#mAqnAnA#-maqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | indrA#yaq svAhA$ jyEqShThAyaiq svAhA$ | jyaiShThyA#yaq svAhAq &Biji#tyaiq svAhEti# || 43 (10)",
      "text_type": "brahmana"
    },
    {
      "section_id": "3.1.5.3",
      "file_info": "3.1-3.6",
      "text": "praqjApa#tiqrvA a#kAmayata | mUla#M praqjAM ~Mvi#ndEqyEti# | sa EqtaM praqjApa#tayEq mUlA#ya caqruM nira#vapat | tatOq vai sa mUla#M praqjAma#vindata | mUla(gm)# haq vai praqjAM ~Mvi#ndatE | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | praqjApa#tayEq svAhAq mUlA#yaq svAhA$ | praqjAyaiq svAhEti# || 44 (10)",
      "text_type": "brahmana"
    },
    {
      "section_id": "3.1.5.4",
      "file_info": "3.1-3.6",
      "text": "ApOq vA a#kAmayanta | saqmuqdraM kAma#maq Bija#yEqmEti# | tA EqtamaqdByO#&ShAqDhABya#ScaqruM nira#vapann | tatOq vai tAH sa#muqdraM kAma#maqBya#jayann | saqmuqdra(gm) haq vai kAma#maqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | aqdByaH svAhA# &ShAqDhAByaqH svAhA$ | saqmuqdrAyaq svAhAq kAmA#yaq svAhA$ | aqBiji#tyaiq svAhEti# || 45 (11)",
      "text_type": "brahmana"
    },
    {
      "section_id": "3.1.5.5",
      "file_info": "3.1-3.6",
      "text": "viSvEq vai dEqvA a#kAmayanta | aqnaqpaqjaqyyaM ja#yEqmEti# | ta EqtaM ~MviSvE$ByO dEqvEByO#&ShAqDhABya#ScaqruM nira#vapann | tatOq vai tE#&napajaqyya-ma#jayann | aqnaqpaqjaqyya(gm) haq vai ja#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | viSvE$ByO dEqvEByaqH svAhA# &ShAqDhAByaqH svAhA$ | aqnaqpaqjaqyyAyaq svAhAq jityaiq svAhEti# || 46 (10)",
      "text_type": "brahmana"
    },
    {
      "section_id": "3.1.5.6",
      "file_info": "3.1-3.6",
      "text": "brahmaq vA a#kAmayata | braqhmaqlOqkamaqBija#yEyaqmiti# | tadEqtaM brahma#NE&BiqjitE# caqruM nira#vapat | tatOq vai tadbra#hmalOqkamaqBya#jayat | braqhmaqlOqka(gm) haq vA aqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | brahma#NEq svAhA# &BiqjitEq svAhA$ | braqhmaqlOqkAyaq svAhAq &Biji#tyaiq svAhEti# || 47 (10)",
      "text_type": "brahmana"
    },
    {
      "section_id": "3.1.5.7",
      "file_info": "3.1-3.6",
      "text": "viShNuqrvA a#kAmayata | puNyaq(gg)q SlOka(gm)# SRuNvIya | na mA# pAqpI kIqrtirAga#cCEqditi# | sa EqtaM ~MviShNa#vE SrOqNAyai# purOqDASa#M trikapAqlaM nira#vapat | tatOq vai sa puNyaq(gg)q SlOka#ma SRuNuta | naina#M pAqpI kIqrtirA- ga#cCat | puNya(gm)# haq vai SlOka(gm)# SRuNutE | naina#M pAqpI kIqrtirAga#cCati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | viShNa#vEq svAhA$ SrOqNAyaiq svAhA$ | SlOkA#yaq svAhA$ SruqtAyaq svAhEti# || 48 (13)",
      "text_type": "brahmana"
    },
    {
      "section_id": "3.1.5.8",
      "file_info": "3.1-3.6",
      "text": "vasa#vOq vA a#kAmayanta | agra#M dEqvatA#nAqM parI#yAqmEti# | ta EqtaM ~Mvasu#ByaqH Sravi#ShThAByaH purOqDASa#maqShTAka#pAlaqM nira#vapann | tatOq vai tE&gra#M dEqvatA#nAqM paryA#yann | agra(gm)# haq vai sa#mAqnAnAqM paryE#ti | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | vasu#ByaqH svAhAq Sravi#ShThAByaqH svAhA$ | agrA#yaq svAhAq parI$tyaiq svAhEti# || 49 (10)",
      "text_type": "brahmana"
    },
    {
      "section_id": "3.1.5.9",
      "file_info": "3.1-3.6",
      "text": "indrOq vA a#kAmayata | dRuqDhO &Si#thilaH syAqmiti# | sa EqtaM ~Mvaru#NAya SaqtaBi#ShajE BEShaqjEBya#H purOqDASaqM daSa#kapAlaqM nira#vapat-kRuqShNAnA$M ~MvrIhIqNAm | tatOq vai sa dRuqDhO&Si#thilO&Bavat | dRuqDhO haq vA aSi#thilO Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | varu#NAyaq svAhA# SaqtaBi#ShajEq svAhA$ | BEqShaqjEByaqH svAhEti# || 50 (10)",
      "text_type": "brahmana"
    },
    {
      "section_id": "3.1.5.10",
      "file_info": "3.1-3.6",
      "text": "aqjO vA Eka#pAdakAmayata | tEqjaqsvI bra#hmavarcaqsI syAqmiti# | sa EqtamaqjAyaika#padE prOShThapaqdEBya#-ScaqruM nira#vapat | tatOq vai sa tE#jaqsvI bra#hmavarcaqsya#Bavat | tEqjaqsvI haq vai bra#hmavarcaqsI Ba#vati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | aqjAyaika#padEq svAhA$ prOShThapaqdEByaqH svAhA$ | tEja#sEq svAhA$ brahmavarcaqsAyaq svAhEti# || 51 (10)",
      "text_type": "brahmana"
    },
    {
      "section_id": "3.1.5.11",
      "file_info": "3.1-3.6",
      "text": "ahiqrvai buqddhniyO#&kAmayata | iqmAM pra#tiqShThAM ~Mvi#ndEqyEti# | sa Eqtamaha#yE buqddhniyA#ya prOShThapaqdEBya#H purOqDASaqM BUmi#kapAlaqM nira#vapat | tatOq vai sa iqmAM pra#tiqShThA-ma#vindata | iqmA(gm) haq vai pra#tiqShThAM ~Mvi#ndatE | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | aha#yE buqddhniyA#yaq svAhA$ prOShThapaqdEByaqH svAhA$ | praqtiqShThAyaiq svAhEti# || 52 (10)",
      "text_type": "brahmana"
    },
    {
      "section_id": "3.1.5.12",
      "file_info": "3.1-3.6",
      "text": "pUqShA vA a#kAmayata | paqSuqmAnth syAqmiti# | sa EqtaM pUqShNE rEqvatyai# caqruM nira#vapat | tatOq vai sa pa#SuqmAna#Bavat | paqSuqmAn. haq vai Ba#vati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | pUqShNE svAhA# rEqvatyaiq svAhA$ | paqSuByaqH svAhEti# || 53 (10)",
      "text_type": "brahmana"
    },
    {
      "section_id": "3.1.5.13",
      "file_info": "3.1-3.6",
      "text": "aqSvinauq vA a#kAmayEtAm | SrOqtraqsvinAqvaba#dhirau syAqvEti# | tAvEqtamaqSviByA#-maSvaqyugByA$M purOqDASa#M dvikapAqlaM nira#vapatAm | tatOq vai tau SrO$traqsvinAqvaba#dhirA-vaBavatAm | SrOqtraqsvI haq vA aba#dhirO Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | aqSviByAq(gg)q svAhA$&SvaqyugByAq(gg)q svAhA$ | SrOtrA#yaq svAhAq Srutyaiq svAhEti# || 54 (10)",
      "text_type": "brahmana"
    },
    {
      "section_id": "3.1.5.14",
      "file_info": "3.1-3.6",
      "text": "yaqmO vA a#kAmayata | piqtRuqNA(gm) rAqjya-maqBija#yEyaqmiti# | sa EqtaM ~MyaqmAyA#paqBara#NIByaScaqruM nira#vapat | tatOq vai sa pi#tRuqNA(gm) rAqjyamaqBya#jayat | saqmAqnAnA(gm)# haq vai rAqjyamaqBija#yati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | yaqmAyaq svAhA# &paqBara#NIByaqH svAhA$ | rAqjyAyaq svAhAq &Biji#tyai svAhEti# || 55 (10)",
      "text_type": "brahmana"
    },
    {
      "section_id": "3.1.5.15",
      "file_info": "3.1-3.6",
      "text": "athaiqtada#-mAqvAsyA#yAq AjyaqM nirva#pati | kAmOq vA a#mAvAqsyA$ | kAmaq Ajya$m | kAmE#naiqva kAmaq(gm)q sama#rddhayati | kShiqpramE#naq(gm)q sa kAmaq upa#namati | yEnaq kAmE#naq yaja#tE | sO&tra# juhOti | aqmAqvAqsyA#yaiq svAhAq kAmA#yaq svAhA &&ga#tyaiq svAhEti# || 56 (8) Special KOrvai indicating thE numbEr of \"vaakyams\" in Each Dasini of 5th Anuvakam (miqtra - indra#H - praqjApa#tiqr daSa# daqSA - paq EkA#daSaq - viSvEq brahmaq daSa#daSaq - viShNuq strayO#daSaq - vasa#vaq - indrOq& - jO&hiqrvai - buqddhniya#H - puqShA - &Svinau# - yaqmO daSa#daqSA - thaiqtada# - mAvAqsyA#yA aqShTau pa~jca#daSa ) (A5) 3.1.6 anuvAkaM 6 - cAndramasAdIShTibrAhmaNam",
      "text_type": "brahmana"
    },
    {
      "section_id": "3.1.6.1",
      "file_info": "3.1-3.6",
      "text": "caqndramAq vA a#kAmayata | aqhOqrAqtrA-na#rddhamAqsAn-mAsA#-nRuqtUnth- sa#m~Mvathsaqra-mAqptvA | caqndrama#saqH sAyu#jya(gm) salOqkatA#-mApnuyAqmiti# | sa EqtaM caqndrama#sE pratIqdRuSyA#yai purOqDASaqM pa~jca#daSakapAlaqM nira#vapat | tatOq vai sO#&hOrAqtrA-na#rddhamAqsAn-mAsA#-nRuqtUnth-sa#m~Mvathsaqra-mAqptvA | caqndrama#saqH sAyu#jya(gm) salOqkatA#mApnOt | aqhOqrAqtrAn. haq vA a#rddhamAqsAn mAsA#n-RuqtUnth-sa#m~Mvathsaqra-mAqptvA | caqndrama#saqH sAyu#jya(gm) salOqkatA#mApnOti | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | caqndrama#sEq svAhA$ pratIqdRuSyA#yaiq svAhA$ | aqhOqrAqtrEByaqH svAhA$ &rddhamAqsEByaqH svAhA$ | mAsE$ByaqH svAhaqrtuByaqH svAhA$ | saqm~MvaqthsaqrAyaq svAhEti# || 57 (15)",
      "text_type": "brahmana"
    },
    {
      "section_id": "3.1.6.2",
      "file_info": "3.1-3.6",
      "text": "aqhOqrAqtrE vA a#kAmayEtAm | atya#hOrAqtrE mu#cyEvahi | na nA#vahOrAqtrE A$pnuyAtAqmiti# | tE Eqtama#hO-rAqtrAByA$M caqruM nira#vapatAm | dvaqyAnA$M ~MvrIhIqNAm | SuqklAnA$M ca kRuqShNAnA$M ca | saqvAqtyOrduqgdhE | SvEqtAyai# ca kRuqShNAyai# ca | tatOq vai tE atya#hOrAqtrE a#mucyEtE | nainE# ahOrAqtrE A$pnutAm | ati# haq vA a#hOrAqtrE mu#cyatE | naina#mahOrAqtrE A$pnutaH | ya EqtEna# haqviShAq yaja#tE | ya u# cainadEqvaM~MvEda# | sO&tra# juhOti | ahnEq svAhAq rAtri#yaiq svAhA$ | ati#muktyaiq svAhEti# || 58 (17)",
      "text_type": "brahmana"
    },
    {
      "section_id": "3.1.6.3",
      "file_info": "3.1-3.6",
      "text": "uqShA vA a#kAmayata | priqyA &&diqtyasya# suqBagA$ syAqmiti# | saitamuqShasE# caqruM nira#vapat | tatOq vai sA priqyA &&diqtyasya# suqBagA# &Bavat | priqyO haq vai sa#mAqnAnA(gm)# suqBagO# Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | uqShasEq svAhAq vyu#ShTyaiq svAhA$ | vyUqShuShyaiq svAhA$ vyuqcCantyaiq svAhA$ | vyu#ShTAyaiq svAhEti# || 59 (11)",
      "text_type": "brahmana"
    },
    {
      "section_id": "3.1.6.4",
      "file_info": "3.1-3.6",
      "text": "athaiqtasmaiq nakSha#trAya caqruM nirva#pati | yathAq tvaM dEqvAnAqmasi# | EqvamaqhaM ma#nuqShyA#NAM BUyAsaqmiti# | yathA# haq vA Eqtad-dEqvAnA$m | Eqva(gm) haq vA EqSha ma#nuqShyA#NAM Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | nakSha#trAyaq svAhO#dEShyaqtE svAhA$ | uqdyaqtE svAhOdi#tAyaq svAhA$ | hara#sEq svAhAq Bara#sEq svAhA$ | BrAja#sEq svAhAq tEja#sEq svAhA$ | tapa#sEq svAhA$ brahmavarcaqsAyaq svAhEti# || 60 (13)",
      "text_type": "brahmana"
    },
    {
      "section_id": "3.1.6.5",
      "file_info": "3.1-3.6",
      "text": "sUryOq vA a#kAmayata | nakSha#trANAM pratiqShThA syAqmiti# | sa Eqta(gm) sUryA#yaq nakSha#trEByaScaqruM nira#vapat | tatOq vai sa nakSha#trANAM pratiqShThA &Ba#vat | praqtiqShThA haq vai sa#mAqnAnA$M Bavati | ya EqtEna# haqviShAq yaja#tE | ya u# cainadEqvaM ~MvEda# | sO&tra# juhOti | sUryA#yaq svAhAq nakSha#trEByaqH svAhA$ | praqtiqShThAyaiq svAhEti# || 61 (10)",
      "text_type": "brahmana"
    },
    {
      "section_id": "3.1.6.6",
      "file_info": "3.1-3.6",
      "text": "athaiqtamadi#tyai caqruM nirva#pati | iqyaM ~MvA adi#tiH | aqsyAmEqva prati# tiShThati | sO&tra# juhOti | adi#tyaiq svAhA$ pratiqShThAyaiq svAhEti# || 62 (5)",
      "text_type": "brahmana"
    },
    {
      "section_id": "3.1.6.7",
      "file_info": "3.1-3.6",
      "text": "athaiqtaM ~MviShNa#vE caqruM nirva#pati | yaqj~jO vai viShNu#H | yaqj~ja EqvAntaqtaH prati# tiShThati | sO&tra# juhOti | viShNa#vEq svAhA# yaqj~jAyaq svAhA$ | praqtiqShThAyaiq svAhEti# || 63 (6) Special KOrvai [saqviqtA&&SUqnAM ~MvrI#hIqNAmindrO# maqhAvrI#hINAqmindra#H kRuqShNAnO$M ~MvrIhIqNAma#hOrAqtrE dvaqyAnA$M ~MvrIhIqNAm | piqtaraqH ShaTka#pAla(gm) saviqtA dvAda#SakapAlamindrAqgnI EkA#daSakapAlaqmindraq EkA#daSakapAlaqmindrOq daSa#kapAlaqM ~MviShNu#strikapAqlamahiqr BUmi#kapAlamaqSvinau$ dvikapAqlaM caqndramAqH pa~jca#daSakapAla-maqgniratvaShTAq vasa#vOq&ShTAka#pAlamaqnyatra# caqrum | ruqdrO$&ryaqmA pUqShA pa#SuqmAnth syAq(gm)q sOmO# ruqdrO bRuhaqspatiqH paya#si vAqyuH payaqH sOmO# vAqyuri#ndrAqgnI miqtra indraq ApOq brahma# yaqmO#&Biji#tyaiq tvaShTA$ praqjApa#tiH praqjAyai# paurNamAqsyA a#mAvAqsyA#yAq Aga#tyaiq viSvEq jityA# aqSvinauq Srutyai$ | brahmaq tadEqtaM ~MviShNuqH sa EqtaM ~MvAqyuH sa EqtadApaqstAH | piqtarOq viSvEq vasa#vO&kAmayantaqmEtiq ta EqtaM nira#vapann | ApO#&kAmayantaq mEtiq tA EqtaM nira#vapann | iqndrAqgnI aqSvinA#vakAmayEtAqM ~MvEtiq tAvEqtaM nira#vapadAm | aqhOqrAqtrE vA a#kAmayEtAqmitiq tE EqtaM nira#vapatAm | aqnyatrA#kAmayataqmitiq sa EqtaM nira#vapat | iqndrAqgnI SraiShThyaqmindrOq jyaiShThyaqmindrO# dRuqDhaH | AhiqH sUryO&di#tyaiq viShNa#vE pratiqShThAyai$ | sOmO# yaqmaH sa#mAqnAnA$m | aqgnirnO# rIriShadaqnyatra# rIriShaH] [viqduShO# haqviShAq ya u# cainadEqvaM ~MvEda# | iShTi#Biqrya u# cainA EqvaM ~MvEda# | aqnyatra# brAhmaqNE ya u# cainamEqvaM ~MvEda# ] Prapaataka KOrvai with starting Padams of 1 to 6 Anuvaakams :- (aqgnirna#-RuqddhyAsmaq-navO#navOq-&gnir-miqtra - ScaqndramAqH ShaT) KOrvai with starting Words of 1, 11, 21 Series of Dasinis :- (aqgnirnaq - stannO# vAqyu - rahi#rbUqddhniya# - RuqkShA vA iqya - mathaiqtat pau$rNamAqsyA - aqjO vA Eka#pAqth - sUryaq striSha#ShTiH) First and Last Word 3rd Ashtakam 1st Prapaatakam :- (aqgnirna#H - pAtu pratiqShThAyaiq svAhEti# ) || hari#H OM || || kRuShNa yajurvEdIya taittirIya brAhmaNE tRutIyAShTakE prathamaH prapAThakaH samAptaH || Appendix (of Expansions)",
      "text_type": "brahmana"
    },
    {
      "section_id": "3.1.2.11",
      "file_info": "3.1-3.6",
      "text": "- \"niqvESa#nIq {1}\" \"yattE# dEqvA ada#dhuH {2}\" niqvESa#nI saq~ggama#nIq vasU#nAqM ~MviSvA# rUqpANiq vasU$nyAvEqSaya#ntI | saqhaqsraqpOqSha(gm) suqBagAq rarA#NAq sA naq Agaqn varca#sA sam~MvidAqnA || {1} yattE# dEqvA ada#dhur BAgaqdhEyaqmamA#vAsyE saqm~Mvasa#ntO mahiqtvA | sAnO# yaqj~jaM pi#pRuhi viSvavArE raqyiM nO# dhEhi suBagE suqvIra$M || {2} ( Both {1] and {2] appearing in T.S.3.5.1.1) ---------------------------------------------------------------------------------",
      "text_type": "brahmana"
    },
    {
      "section_id": "3.1.3.1",
      "file_info": "3.1-3.6",
      "text": "- \"navO# navO Bavatiq jAya#mAnOq {3]\" \"yamA#diqtyA aq(gm)qSumA$pyAqyaya#nti {4}\" navO#navO Bavatiq jAya#mAqnO&hnA$M kEqturuqShasA# mEqtyagrE$ | BAqgaM dEqvEByOq vida#dhAtyAqyan pracaqndramA$stirati dIqrGamAyu#H || {3] yamA#diqtyA aq(gm)qSumA$pyAqyaya#ntiq yamakShi#taq-makShi#tayaqH piba#nti | tEna# nOq rAjAq varu#NOq bRuhaqspatiqrA pyA#yayantuq Buva#nasya gOqpAH || {4] (Both {3] and {4] appearing in T.S.2.4.14.1) ---------------------------------------------------------------------------------",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "- \"uduqtyaM {5}\" \"ciqtram {6}\" uduq tyaM jAqtavE#dasaM dEqvaM ~Mva#hanti kEqtava#H | dRuqSE viSvA#yaq sUrya$M || {5} ciqtraM dEqvAnAq-muda#gAqdanI#kaqM cakShu#r miqtrasyaq varu#NasyAq&gnEH | A& prAq dyAvA#pRuthiqvI aqntari#kShaq(gm)q sUrya# AqtmA jaga#tastaqsthuSha#Sca || {6} ( Both {5] and {6] appearing in T.S.1.4.43.1 ---------------------------------------------------------------------------------",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "- \"adi#tirna uruShyaqtu {7}\" \"maqhImUqShu mAqtara$m {8}\" adi#tirna uruShyaqtvadi#tiqH Sarma# yacCatu | adi#tiH pAqtva(gm) ha#saH || {7} maqhImUqShu mAqtara(gm)# suvraqtAnA#mRuqtasyaq patnIqmava#sE huvEma | tuqviqkShaqtrAmaqjara#ntImurUqcI(gm) suqSarmA#Naqmadi#ti(gm) suqpraNI#tiM || {8} ( Both {7] and {8] appearing in T.S.1.5.11.5) ---------------------------------------------------------------------------------",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "- \"iqdaM ~MviShNuqH {9}\" \"pratadviShNu#H {10}\" iqdaM ~MviShNuqr vica#kramE trEqdhA ni da#dhE paqdaM | sa mU#Dhamasya pA(gm) suqqrE || {9} (AppEaring in T.S.1.2.13.1) pratad-viShNu#H stavatE vIqryA#ya | mRuqgO na BIqmaH ku#caqrO gi#riqShThAH | yasyOqruShu# triqShu viqkrama#NEShu | adhi#kShiqyantiq Buva#nAniq viSvA$ || {10}",
      "text_type": "brahmana"
    },
    {
      "section_id": "2.4.3.4",
      "file_info": "3.1-3.6",
      "text": "(appearing in T.B.2.4.3.4) ---------------------------------------------------------------------------------",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "- \"aqgnirmUqrdhA {11}\" \"Buva#H {12}\" aqgnirmUqrdhA diqvaH kaqkut pati#H pRuthiqvyA aqyaM | aqpA(gm) rEtA(gm)#si jinvati || {11} BuvO# yaqj~jasyaq raja#saSca nEqtA yatrA# niqyudBiqH saca#sE SiqvABi#H | diqvi mUqrdhAna#M dadhiShE suvaqrq.ShAM jiqhvAma#gnE cakRuShE havyaqvAha$M || {12} ( Both {11] and {12] appearing in T.S.4.4.4.1 ---------------------------------------------------------------------------------",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "-\"anu# nOq&dyAnu#matiq {13}\" \"ranvida#numatEq tvam {14}\" anu# nOq&dyA&nu#matir yaqj~jaM dEqvEShu# manyatAM | aqgniSca# havyaqvAha#nOq Bava#tAM dAqSuShEq maya#H || {13} anvida#numatEq tvaM manyA#saiq Sa~jca#naH kRudhi | kratvEq dakShA#ya nO hinuq praNaq AyU(gm)#Shi tAriShaH || {14} ( Both {13] and {14] appearing in T.S.3.3.11.3)",
      "text_type": "brahmana"
    },
    {
      "section_id": "3.1.3.3",
      "file_info": "3.1-3.6",
      "text": "- \"haqvyaqvAhaq(gg)q {15}\" \"svi#ShTam {16}\" haqvyaqvAha#-maBimAtiqShA&ha$m | raqkShOqhaNaqM pRuta#nAsu jiqShNum | jyOti#ShmantaqM dIdya#taqM pura#ndhim | aqgni(gg) svi#ShTaqkRutaqmA hu#vEma || {15} svi#ShTamagnE aqBi tat pRu#NAhi | viSvA# dEvaq pRuta#nA aqBiShya | uqruM naqH panthA$M pradiqSanvi BA#hi | jyOti#ShmaddhEhyaqjara#M naq Ayu#H || {16}",
      "text_type": "brahmana"
    },
    {
      "section_id": "2.4.1.4",
      "file_info": "3.1-3.6",
      "text": "(Both {15] and {16] appearing in T.B.2.4.1.4) ============= OM namaH paramAtmanE, SrI mahAgaNapatayE namaH SrI guruByO namaH, haqriqH OM 3.2 dvitIyaH prapAThakaH - daSapUrNamAsEShTibrAhmaNam 3.2.1 anuvAkaM 1 - vathsApAkaraNam",
      "text_type": "brahmana"
    },
    {
      "section_id": "3.2.1.1",
      "file_info": "3.1-3.6",
      "text": "tRuqtIya#syAmiqtO diqvi sOma# AsIt | taM gA#yaqtryAha#rat | tasya# paqrNama#cCidyata | tat paqrNO#&Bavat | tat paqrNasya# parNaqtvam | brahmaq vai paqrNaH | yat pa#rNaSAqKayA# vaqthsAna#pAkaqrOti# | brahma#NaiqvainA#naqpAka#rOti || gAqyaqtrO vai paqrNaH | gAqyaqtrAH paqSava#H | 1 (10)",
      "text_type": "brahmana"
    },
    {
      "section_id": "3.2.1.2",
      "file_info": "3.1-3.6",
      "text": "tasmAqt trINi#trINi paqrNasya# palAqSAni# | triqpadA# gAyaqtrI | yat pa#rNaSaqKayAq gAH prAqrpaya#ti | svayaiqvainA# dEqvata#yAq prArpa#yati | yaM kAqmayE#tA paqSuH syAqditi# | aqpaqrNAM tasmaiq SuShkA$grAqmAha#rEt | aqpaqSurEqva Ba#vati | yaM kAqmayE#ta paSuqmAnth syAqditi# | baqhuqpaqrNAM tasmai# bahuSAqKAmAha#rEt | paqSuqmanta#-mEqvaina#M karOti || 2 (10)",
      "text_type": "brahmana"
    },
    {
      "section_id": "3.2.1.3",
      "file_info": "3.1-3.6",
      "text": "yat prAcI#mAqharE$t | dEqvaqlOqka-maqBija#yEt | yadudI#cIM manuShyalOqkam | prAcIqmudI#cIqmAha#rati | uqBayO$r lOqkayO#-raqBiji#tyai || iqShE tvOqrjE tvEtyA#ha | iSha#mEqvOrjaqM ~Myaja#mAnE dadhAti || vAqyavaqH sthEtyA#ha | vAqyurvA aqntari#kShaq-syAddhya#kShAH | aqntaqriqkShaqdEqvaqtyA$H Kaluq vai paqSava#H | 3 (10)",
      "text_type": "brahmana"
    },
    {
      "section_id": "3.2.1.4",
      "file_info": "3.1-3.6",
      "text": "vAqyava# EqvainAqn pari# dadAti | pra vA E#nAnEqtadA-ka#rOti | yadAha# | vAqyavaqH sthEtyu#pAqyavaqH sthEtyA#ha | yaja#mAnAyaiqva paqSUnupa#hvayatE || dEqvO va#H saviqtA prArpa#yaqtvityA#haq prasU$tyai || SrEShTha#tamAyaq karma#Naq ityA#ha | yaqj~jO hi SrEShTha#tamaqM karma# | tasmA#dEqvamA#ha || ApyA#yaddhvamaGniyA dEvaBAqgamityA#ha | 4 (10)",
      "text_type": "brahmana"
    },
    {
      "section_id": "3.2.1.5",
      "file_info": "3.1-3.6",
      "text": "vaqthsEBya#Scaq vA EqtAH puqrA ma#nuqShyE$Byaq-ScApyA#yanta | dEqvEBya# EqvainAq indrAqyApyA#yati || Urja#svatIqH paya#svatIqrityA#ha | Urjaq(gm) qhi paya#H saqmBara#nti || praqjAva#tI-ranamIqvA a#yaqkShmA ityA#haq prajA$tyai | mAva#H stEqna I#Sataq mA&GaSa(gm)#saq ityA#haq guptyai$ || ruqdrasya# hEqtiH pari# vO vRuNaqktvityA#ha | ruqdrA dEqvainA$-strAyatE || dhruqvA aqsmin gOpa#tau syAta baqhvIrityA#ha | dhruqvA EqvAsmi#n baqhvIH ka#rOti ( ) || 5 (10)",
      "text_type": "brahmana"
    },
    {
      "section_id": "3.2.1.6",
      "file_info": "3.1-3.6",
      "text": "yaja#mAnasya paqSUn pAqhItyA#ha | paqSuqnAM gO#pIqthAya# | tasmA$thsAqyaM paqSavaq upa# saqmAva#rtantE || ana#dhaH sAdayati | garBA#NAqM dhRutyAq apra#pAdAya | tasmAqdgarBA$H praqjAnAqmapra#pAdukAH | uqparI#vaq nida#dhAti | uqparI#vaq hi su#vaqrgO lOqkaH | suqvaqrgasya# lOqkasyaq sama#ShTyai || 6 (9) 3.2.2 anuvAkaM 2 - barhirAharaNam",
      "text_type": "brahmana"
    },
    {
      "section_id": "3.2.2.1",
      "file_info": "3.1-3.6",
      "text": "dEqvasya# tvA saviqtuH pra#saqva itya#Svapaqrq.SumAda#ttEq prasU$tyai | aqSvinO$r-bAqhuByAqmityA#ha | aqSvinauq hi dEqvAnA#maddhvaqryU AstA$m | pUqShNO hastA$ByAqmityA#haq yatyai$ || yO vA OSha#dhIH parvaqSO vEda# | nainAqH sa hi#nasti | praqjApa#tiqrvA OSha#dhIH parvaqSO vE#da | sa E#nAq na hi#nasti | aqSvaqpaqrSvA baqrq.hiracCai#ti | prAqjAqpaqtyO vA aSva#H sayOniqtvAya# | 7 (10)",
      "text_type": "brahmana"
    },
    {
      "section_id": "3.2.2.2",
      "file_info": "3.1-3.6",
      "text": "OSha#dhInAqmahi(gm)#sAyai || yaqj~jasya# GOqShadaqsItyA#ha | yaja#mAna Eqva raqyiM da#dhAti | pratyu#ShTaq(gm)q rakShaqH pratyu#ShTAq arA#tayaq ityA#ha | rakSha#sAq-mapa#hatyai || prEyama#gAddhiqShaNA# baqrq.hiracCEtyA#ha | viqdyA vai dhiqShaNA$ | viqdyayaiqvainaqdacCai#ti || manu#nA kRuqtA svaqdhayAq vitaqShTEtyA#ha | mAqnaqvI hi par.Su#H svaqdhAkRu#tA | 8 (10)",
      "text_type": "brahmana"
    },
    {
      "section_id": "3.2.2.3",
      "file_info": "3.1-3.6",
      "text": "ta Ava#hanti kaqvaya#H puqrastAqdityA#ha | SuqSruqvA(gm)sOq vai kaqvaya#H | yaqj~jaH puqrastA$t | muqKaqta Eqva yaqj~jamAra#BatE | athOq yadEqtaduqktvA yataqH kuta#ScAqhara#ti | tat prAcyA# Eqva diqSO Ba#vati || dEqvEByOq juShTa#miqha baqrq.hirAqsadaq ityA#ha | baqrq.hiShaqH samRu#ddhyai | karmaqNO&na#parAdhAya || dEqvAnA$M pariShUqtamaqsItyA#ha | 9 (10)",
      "text_type": "brahmana"
    },
    {
      "section_id": "3.2.2.4",
      "file_info": "3.1-3.6",
      "text": "yadvA iqdaM kiM ca# | tad-dEqvAnA$M pariShUqtam | athOq yathAq vasya#sE pratiq prOcyAhEqdaM ka#riShyAqmIti# | EqvamEqva tada#ddhvaqryur-dEqvEBya#H pratiq prOcya# baqrq.hirdA#ti | AqtmanO&hi(gm)#sAyai || yAva#taH staqmbAn pa#ri diqSEt | yattEShA#-mucCiq(gg)qShyAt | atiq tad-yaqj~jasya# rEcayEt | Eka(gg)# staqmbaM pari#diSEt | ta(gm) sarva#M dAyAt | 10 (10)",
      "text_type": "brahmana"
    },
    {
      "section_id": "3.2.2.5",
      "file_info": "3.1-3.6",
      "text": "yaqj~jasyAna#tirEkAya || vaqrq.ShavRu#ddha-maqsItyA#ha | vaqrq.Sha vRu#ddhAq vA OSha#dhayaH || dEva# bar.hiqrityA#ha | dEqvEBya# Eqvaina#t karOti | mA tvAq&nva~gmA tiqryagityAqhA hi(gm)#sAyai | parva# tE rAddhyAsaqmityAq-harddhyai$ || AqcCEqttA tEq mA ri#ShaqmityA#ha | nAsyAqtmanO# mIyatE | ya EqvaM ~MvEda# || 11 (10)",
      "text_type": "brahmana"
    },
    {
      "section_id": "3.2.2.6",
      "file_info": "3.1-3.6",
      "text": "dEva#bar.hiH Saqtava#l.SaqM ~MvirOqhEtyA#ha | praqjA vai baqrq.hiH | praqjAnA$M praqjana#nAya || saqhasra#val.SAq vi vaqya(gm) ru#hEqmEtyA#ha | AqSiSha#mEqvaitAmASA$stE || pRuqthiqvyAH saqpRuMca#H pAqhItyA#haq prati#ShThityai || ayu#~ggAyu~ggAn-muqShTIn ~Mlu#nOti | miqthuqnaqtvAyaq prajA$tyai || suqsaqBRuMtA$ tvAq saMBa#rAqmItyA#ha | brahma#Naiqvainaqth- saMBa#rati || 12 (10)",
      "text_type": "brahmana"
    },
    {
      "section_id": "3.2.2.7",
      "file_info": "3.1-3.6",
      "text": "adi#tyaiq rAsnAq&sItyA#ha | iqyaM ~MvA adi#tiH | aqsyA Eqvainaqd-rAsnA$M karOti || iqndrAqNyai saqnaMha#naqmityA#ha | iqndrAqNI vA agrE# dEqvatA#nAq(gm)q sama#nahyata | sA &&rddhnO$t | Ruddhyaiq saMna#hyati | praqjA vai baqrq.hiH | praqjAnAqmapa#rAvApAya | tasmAqth-snAva#saMtatAH praqjA jA#yantE || 13 (10)",
      "text_type": "brahmana"
    },
    {
      "section_id": "3.2.2.8",
      "file_info": "3.1-3.6",
      "text": "pUqShA tE$ graqnthiM gra#thnAqtvityA#ha | puShTi#mEqva yaja#mAnE dadhAti || sa tEq mA&& sthAqdityAqhAhi(gm)#sAyai || paqScAt prA~jcaqmupa#gUhati | paqScAd vai prAqcInaq(gm)q rEtO# dhIyatE | paqScAdEqvAsmai$ prAqcInaq(gm)q rEtO# dadhAti || indra#sya tvA bAqhuByAq-mudya#cCaq ityA#ha | iqndriqyamEqva yaja#mAnE dadhAti || bRuhaqspatE$rmUqrddhnA ha#rAqmItyA#ha | brahmaq vai dEqvAnAqM bRuhaqspati#H | 14 (10)",
      "text_type": "brahmana"
    },
    {
      "section_id": "3.2.2.9",
      "file_info": "3.1-3.6",
      "text": "brahma#Naiqvaina#ddharati || uqrva#ntari#kShaq-manviqhItyA#haq gatyai$ || dEqvaqgaMqmamaqsItyA#ha | dEqvAnEqvaina#dgamayati || ana#dhaH sAdayati | garBA#NAqM dhRutyAq apra#pAdAya | tasmAqd-garBA$H praqjAnAqmapra#pAdukAH | uqparI#vaq nida#dhAti | uqparI#vaq hi su#vaqrgO lOqkaH | suqvaqrgasya# lOqkasyaq sama#ShTyai ( ) || 15 (10) 3.2.3 anuvAkaM 3 - dOhanam",
      "text_type": "brahmana"
    },
    {
      "section_id": "3.2.3.1",
      "file_info": "3.1-3.6",
      "text": "pUqrvEqdyuriqddhmA baqrq.hiH ka#rOti | yaqj~jamEqvAraBya# gRuhIqtvOpa#vasati || praqjApa#tir yaqj~jama#sRujata | tasyOqKE a#sra(gm)sEtAm | yaqj~jO vai praqjApa#tiH | yath sA$nnAyyOqKE Bava#taH | yaqj~jasyaiqva taduqKE upa#dadhAqtya-pra#sra(gm)sAya || Sundha#ddhvaqM daivyA#yaq karma#NE dEvayaqjyAyAq ityA#ha | dEqvaqyaqjyAyA# EqvainA#ni Sundhati || mAqtaqriSva#nO GaqrmO#&sItyA#ha | 16 (10)",
      "text_type": "brahmana"
    },
    {
      "section_id": "3.2.3.2",
      "file_info": "3.1-3.6",
      "text": "aqntari#kShaqM ~Mvai mA#taqriSva#nO GaqrmaH | EqShAM ~MlOqkAnAqM ~MvidhRu#tyai || dyaura#si pRuthiqvya#sItyA#ha | diqvaScaq hyE#ShA pRu#thiqvyAScaq saMBRu#tA | yaduqKA | tasmA#dEqvamA#ha || viqSvadhA#yA asi paraqmENaq dhAmnEtyA#ha | vRuShTiqrvai viqSvadhA#yAH | vRuShTi#mEqvAva#rundhE | dRu(gm)ha#svaq mA hvAqrityA#haq dhRutyai$ || 17 (10)",
      "text_type": "brahmana"
    },
    {
      "section_id": "3.2.3.3",
      "file_info": "3.1-3.6",
      "text": "vasU#nAM paqvitra#maqsItyA#ha | prAqNA vai vasa#vaH | tEShAqM ~MvA Eqtad-BA#gaqdhEya$m | yat paqvitra$m | tEBya# Eqvaina#t karOti || SaqtadhA#ra(gm) saqhasra#dhAraqmityA#ha | prAqNEShvEqvAyu#r-dadhAti sarvaqtvAya# || triqvRut pa#lASaSAqKAyA$M darBaqmaya#M Bavati | triqvRudvai prAqNaH | triqvRuta#mEqva prAqNaM ma#ddhyaqtO yaja#mAnE dadhAti | 18 (10)",
      "text_type": "brahmana"
    },
    {
      "section_id": "3.2.3.4",
      "file_info": "3.1-3.6",
      "text": "sauqmyaH paqrNaH sa#yOniqtvAya# | sAqkShAt paqvitra#M daqrBAH | prAKsAqyamadhiq nida#dhAti | tat prA#NApAqnayO# rUqpam | tiqryakprAqtaH | tad-dar.Sa#sya rUqpam | dAqrSya(gg) hyE#tadaha#H | annaqM ~Mvai caqndramA$H | anna#M prAqNAH | uqBaya#mEqvOpaiqtyajA#mitvAya | 19 (10)",
      "text_type": "brahmana"
    },
    {
      "section_id": "3.2.3.5",
      "file_info": "3.1-3.6",
      "text": "tasmA#daqya(gm) saqrvata#H pavatE || huqtaH stOqkO huqtO draqPsa ityA#haq prati#ShThityai | haqviShO&ska#ndAya | na hi huqta(gg) svAhA#kRutaq(gg)q skanda#ti | diqvi nAkOq nAmAqgniH | tasya# viqpruShO# BAgaqdhEya$m | aqgnayE# bRuhaqtE nAkAqyEtyA#ha | nAka#mEqvAgniM BA#gaqdhEyE#naq sama#rddhayati | svAhAq dyAvA#pRuthiqvIByAqmityA#ha | dyAvA#pRuthiqvyOrEqvainaqt-prati#ShThApayati | 20 (10)",
      "text_type": "brahmana"
    },
    {
      "section_id": "3.2.3.6",
      "file_info": "3.1-3.6",
      "text": "paqvitra#vaqtyAna#yati | aqpAM caiqvauSha#dhInAM caq rasaq(gm)q sa(gm)sRu#jati | athOq OSha#dhIShvEqva paqSUn prati#ShThApayati || aqnvAqraByaq vAca#M ~MyacCati | yaqj~jasyaq dhRutyai$ | dhAqraya#nnAstE | dhAqraya#nta ivaq hi duqhanti# | kAma#dhukShaq ityAqhAtRuqtIya#syai | traya# iqmE lOqkAH | iqmAnEqva lOqkAn. yaja#mAnO duhE | 21 (10)",
      "text_type": "brahmana"
    },
    {
      "section_id": "3.2.3.7",
      "file_info": "3.1-3.6",
      "text": "aqmUmitiq nAma# gRuhNAti | BaqdramEqvAsAqM karmAqviShka#rOti || sA viqSvAyuqH sA viqSvavya#cAqH sA viqSvakaqrmEtyA#ha | iqyaM ~Mvai viqSvAyu#H | aqntari#kShaM ~MviqSvavya#cAH | aqsau viqSvaka#rmA | iqmAnEqvaitABi#rlOqkAn. ya#thApUqrvaM du#hE | athOq yathA$ pradAqtrE puNya#mAqSAstE$ | EqvamEqvainA# Eqtadupa#stauti | tasmAqt-prAdAqdityuqnnIyaq vanda#mAnA upastuqvanta#H paqSUn du#hanti | 22 (10)",
      "text_type": "brahmana"
    },
    {
      "section_id": "3.2.3.8",
      "file_info": "3.1-3.6",
      "text": "baqhu duqgdhIndrA#ya dEqvEByO# haqviritiq vAcaqM ~MvisRu#jatE | yaqthAq dEqvaqtamEqva prasau#ti | daivya#sya ca mAnuqShasya# caq vyAvRu#ttyai | trirA#ha | triSha#tyAq hi dEqvAH | avA#caM ~MyaqmO&na#nvA-raqByOtta#rAH | apa#rimitamEqvAva#rundhE || na dA#rupAqtrENa# duhyAt | aqgniqvadvai dA#rupAqtram | yad-dA#rupAqtrENa# duqhyAt | 23 (10)",
      "text_type": "brahmana"
    },
    {
      "section_id": "3.2.3.9",
      "file_info": "3.1-3.6",
      "text": "yAqtayA$mnA haqviShA# yajEta | athOq KalvA#huH | puqrOqDASa#muKAniq vai haqvI(gm)Shi# | nEta i#taH purOqDASa(gm)# haqviShOq yAmOq&stIti# | kAma#mEqva dA#rupAqtrENa# duhyAt || SUqdra Eqva na du#hyAt | asa#tOq vA EqSha saMBU#taH | yacCUqdraH | aha#virEqva tadityA#huH | yacCUqdrO dOgdhIti# | 24 (10)",
      "text_type": "brahmana"
    },
    {
      "section_id": "3.2.3.10",
      "file_info": "3.1-3.6",
      "text": "aqgniqhOqtramEqvana du#hyAcCUqdraH | taddhi nOt-puqnanti# | yaqdA Kaluq vai paqvitra#maqtyEti# | athaq taddhaqviriti# || saMpRu#cyaddhva-mRutAvarIqrityA#ha | aqpAM caiqvauSha#dhInAM caq rasaq(gm)q sa(gm)sRu#jati | tasmA#daqpAM cauSha#dhInAM caq rasaqmupa# jIvAmaH | maqndrA dhana#sya sAqtayaq ityA#ha | puShTi#mEqva yaja#mAnE dadhAti || sOmE#naq tvA&&ta#naqcmIndrA#yaq dadhItyA#ha | 25 (10)",
      "text_type": "brahmana"
    },
    {
      "section_id": "3.2.3.11",
      "file_info": "3.1-3.6",
      "text": "sOma#mEqvaina#t karOti | yO vai sOma#M BakShayiqtvA | saqM~Mvaqthsaqra(gm) sOmaqM na piba#ti | puqnaqrBakShyO$&sya sOmapIqthO Ba#vati || sOmaqH Kaluq vai sA$nAMqyyam | ya EqvaM ~MviqdvAnth sA$nAMqyyaM piba#ti | aqpuqnaqrBakShyO$&sya sOmapIqthO Ba#vati | na mRuqnmayEqnApi#daddhyAt | yan mRuqnmayE#nApidaqddhyAt | piqtRuqdEqvaqtya(gg)# syAt | 26 (10)",
      "text_type": "brahmana"
    },
    {
      "section_id": "3.2.3.12",
      "file_info": "3.1-3.6",
      "text": "aqyaqspAqtrENa# vA dArupAqtrENaq vA&pi#dadhAti | taddhi sadE#vam || uqdaqnvad- Ba#vati | ApOq vai ra#kShOqGnIH | rakSha#sAq-mapa#hatyai || ada#stamasiq viShNa#vEq tvEtyA#ha | yaqj~jO vai viShNu#H | yaqj~jAyaiqvainaqdada#staM karOti | viShNO# haqvya(gm) ra#kShaqsvEtyA#haq guptyai$ || ana#dhaH sAdayati ( ) | garBA#NAqM dhRutyAq apra#pAdAya | tasmAqd-garBA$H praqjAnAqma pra#pAdukAH | uqparI#vaq nida#dhAti | uqparI#vaq hi su#vaqrgO lOqkaH | suqvaqrgasya# lOqkasyaq sama#ShTyai || 27 (15) 3.2.4 anuvAkaM 4 - havirnirvApaH",
      "text_type": "brahmana"
    },
    {
      "section_id": "3.2.4.1",
      "file_info": "3.1-3.6",
      "text": "karma#NE vAM dEqvEBya#H SakEyaqmityA#haq Saktyai$ | yaqj~jasyaq vai santa#tiqmanu# praqjAH paqSavOq yaja#mAnasyaq santA#yantE | yaqj~jasyaq vicCi#ttiqmanu# praqjAH paqSavOq yaja#mAnasyaq vicCi#dyantE | yaqj~jasyaq santa#tirasi yaqj~jasya# tvAq saMta#tyai stRuNAmiq santa#tyai tvA yaqj~jasyEtyAha#vaqnIyAqth santa#nOti | yaja#mAnasya praqjAyai# paSUqnA(gm) santa#tyai || aqpaH praNa#yati | SraqddhA vA Apa#H | SraqddhAmEqvAraBya# praqNIyaq praca#rati | aqpaH praNa#yati | yaqj~jO vA Apa#H | 28 (10)",
      "text_type": "brahmana"
    },
    {
      "section_id": "3.2.4.2",
      "file_info": "3.1-3.6",
      "text": "yaqj~jamEqvAraBya# praqNIyaq praca#rati | aqpaH praNa#yati | vajrOq vA Apa#H | vajra#mEqva BrAtRu#vyEByaH praqhRutya# praqNIyaq praca#rati | aqpaH praNa#yati | ApOq vai ra#kShOqGnIH | rakSha#sAq-mapa#hatyai | aqpaH praNa#yati | ApOq vai dEqvAnA$M priqyaM dhAma# | dEqvAnA#mEqva priqyaM dhAma# praqNIyaq praca#rati | 29 (10)",
      "text_type": "brahmana"
    },
    {
      "section_id": "3.2.4.3",
      "file_info": "3.1-3.6",
      "text": "aqpaH praNa#yati | ApOq vai sarvA# dEqvatA$H | dEqvatA# EqvAraBya# praqNIyaq praca#rati || vEShA#yaq tvEtyA#ha | vEShA#yaq hyE#nadAdaqttE || pratyu#ShTaq(gm)q rakShaqH pratyu#ShTAq arA#tayaq ityA#ha | rakSha#sAq-mapa#hatyai || dhUraqsItyA#ha | EqSha vai dhuryOq&gniH | taM ~Myadanu#paspRuSyAtIqyAt | 30 (10)",
      "text_type": "brahmana"
    },
    {
      "section_id": "3.2.4.4",
      "file_info": "3.1-3.6",
      "text": "aqddhvaqryuM caq yaja#mAnaM caq prada#hEt | uqpaqspRuSyAtyE#ti | aqddhvaqryOScaq yaja#mAnasyaq cApra#dAhAya || dhUrvaq tam~MyO$&smAn dhUrva#tiq taM dhU$rvaq yaM ~MvaqyaM dhUrvA#maq ityA#ha | dvau vAva puru#Shau | yaM caiqva dhUrva#ti | yaScai#naqM dhUrva#ti | tAvuqBau SuqcA&rpa#yati || tvaM dEqvAnA#masiq sasni#tamaqM papri#tamaqM juShTa#tamaqM ~Mvahni#tamaM dEvaqhUta#maqmityA#ha | yaqthAq yaqjurEqvai tat | 31 (10)",
      "text_type": "brahmana"
    },
    {
      "section_id": "3.2.4.5",
      "file_info": "3.1-3.6",
      "text": "ahru#tamasi haviqrddhAnaq-mityAqhAnA$rtyai | dRu(gm)ha#svaq mA hvAqrityA#haq dhRutyai$ || miqtrasya# tvAq cakShu#ShAq prEkShaq ityA#ha mitraqtvAya# | mA BErmA sam~Mvi#kthAq mA tvA# hi(gm)siShaq-mityAqhAhi(gm)#sAyai | yadvai kiM caq vAtOq nABiqvAti# | tath sarva#M ~MvaruNadEvaqtya$m || uqru vAtAqyEtyA#ha | avA#ruNamEqvaina#t karOti || dEqvasya# tvA saviqtuH pra#saqva ityA#haq prasU$tyai | aqSvinO$r-bAqhuByAqmityA#ha | 32 (10)",
      "text_type": "brahmana"
    },
    {
      "section_id": "3.2.4.6",
      "file_info": "3.1-3.6",
      "text": "aqSvinauq hi dEqvAnA#maddhvaqryU AstA$m | pUqShNO hastA$ByAqmityA#haq yatyai$ | aqgnayEq juShTaqM nirva#pAqmItyA#ha | aqgnaya# EqvainAq~jjuShTaqM nirva#pati | triryaju#ShA | traya# iqmE lOqkAH | EqShAM ~MlOqkAnAqmAptyai$ | tUqShNIM ca#tuqrtham | apa#rimitamEqvAva#rundhE | sa EqvamEqvAnu#pUqrva(gm) haqvI(gm)Shiq nirva#pati || 33 (10)",
      "text_type": "brahmana"
    },
    {
      "section_id": "3.2.4.7",
      "file_info": "3.1-3.6",
      "text": "iqdaM dEqvAnA#miqdamu# naH saqhEtyA#haq vyAvRu#ttyai || sPAqtyai tvAq nArA$tyAq ityA#haq guptyai$ | tama#sIvaq vA EqShO$&ntaSca#rati | yaH pa#rIqNahi# || suva#raqBi viKyE#ShaM ~MvaiSvAnaqraM jyOtiqrityA#ha | suva#rEqvABi vi pa#Syati vaiSvAnaqraM jyOti#H | dyAvA#pRuthiqvI haqviShi# gRuhIqta uda#vEpEtAm || dRu(gm)ha#ntAqM duryAq dyAvA#pRuthiqvyOrityA#ha | gRuqhANAqM dyAvA#pRuthiqvyOr-ddhRutyai$ || uqrva#ntari#kShaq-manviqhItyA#haq gatyai$ ( ) || adi#tyAstvOqpasthE# sAdayAqmItyA#ha | iqyaM ~MvA adi#tiH | aqsyA Eqvaina#duqpasthE# sAdayati || agnE# haqvya(gm) ra#kShaqsvEtyA#haq guptyai$ || 34 (14) (yaqj~jO vA ApOq - dhAma# praqNIyaq praca#ra - tyatIqyA - dEqtad - bAqhuByAqmityA#ha - haqvi(gm)Shiq nirva#patiq - gatyai# caqtvAri# ca) (A4) 3.2.5 anuvAkaM 5 - vrIhyavaGAtaH",
      "text_type": "brahmana"
    },
    {
      "section_id": "3.2.5.1",
      "file_info": "3.1-3.6",
      "text": "indrO# vRuqtrama#hann | sO#&paH | aqBya#mriyata | tAsAqM ~MyanmEddhya#M ~Myaqj~jiyaq(gm)q sadE#vaqmAsI$t | tadapOda#krAmat | tE daqrBA a#Bavann | yad-daqrBairaqpa u#tpuqnAti# | yA Eqva mEddhyA# yaqj~jiyAqH sadE#vAq Apa#H | tABi#rEqvainAq utpu#nAti | dvAByAqmutpu#nAti | 35 (10)",
      "text_type": "brahmana"
    },
    {
      "section_id": "3.2.5.2",
      "file_info": "3.1-3.6",
      "text": "dviqpAd-yaja#mAnaqH prati#ShThityai || dEqvO va#H saviqtOt-pu#nAqtvityA#ha | saqviqtRupra#sUta EqvainAq utpu#nAti | acCi#drENa paqvitrEqNEtyA#ha | aqsau vA A#diqtyO&cCi#draM paqvitra$m | tEnaiqvainAq utpu#nAti | vasOqH sUrya#sya raqSmiBiqrityA#ha | prAqNA vA Apa#H | prAqNA vasa#vaH | prAqNA raqSmaya#H | 36 (10)",
      "text_type": "brahmana"
    },
    {
      "section_id": "3.2.5.3",
      "file_info": "3.1-3.6",
      "text": "prAqNairEqva prAqNAnth saMpRu#Nakti | sAqviqtriqyarcA | saqviqtRupra#sUtaM mEq karmA#saqditi# | saqviqtRupra#sUtamEqvAsyaq karma# Bavati | paqcCO gA#yatriqyA tri#ShShamRuddhaqtvAya# || ApO# dEvIragrEpuvO agrEguvaq ityA#ha | rUqpa-mEqvAsA#mEqtan-ma#hiqmAnaqM ~MvyAca#ShTE | agra# iqmaM ~Myaqj~jaM na#yaqtAgrE# yaqj~japa#tiqmityA#ha | agrE# Eqva yaqj~jaM na#yanti | agrE# yaqj~japa#tim | 37 (10)",
      "text_type": "brahmana"
    },
    {
      "section_id": "3.2.5.4",
      "file_info": "3.1-3.6",
      "text": "yuqShmAnindrO# &vRuNIta vRutraqtUyE# yUqyamindra#mavRuNIddhvaM ~MvRutraqtUryaq ityA#ha | vRuqtra(gm) ha# haniqShyannindraq ApO# vavrE | ApOq hEndra#M ~MvavrirE | saqj~jAM-mEqvAsA#mEqtath-sAmA#naqM ~MvyAca#ShTE || prOkShi#tAqH sthEtyA#ha | tEnApaqH prOkShi#tAH || aqgnayE# vOq juShTaqM prOkShA$-myaqgnIShOmA$ByAq-mityA#ha | yaqthAq dEqvaqtamEqvainAqn prOkSha#ti | triH prOkSha#ti | tryA#vRuqddhi yaqj~jaH | 38 (10)",
      "text_type": "brahmana"
    },
    {
      "section_id": "3.2.5.5",
      "file_info": "3.1-3.6",
      "text": "athOq rakSha#sAqmapa#hatyai | Sundha#ddhvaqM daivyA#yaq karma#NE dEvayaqjyAyAq ityA#ha | dEqvaqyaqjyAyA# EqvainA#ni Sundhati | triH prOkSha#ti | tryA#vRuqddhi yaqj~jaH | athO# mEddhyaqtvAya# | ava#dhUtaq(gm)q rakShO&va#dhUtAq arA#tayaq ityA#ha | rakSha#sAq-mapa#hatyai | adi#tyAqstvagaqsItyA#ha | iqyaM ~MvA adi#tiH | 39 (10)",
      "text_type": "brahmana"
    },
    {
      "section_id": "3.2.5.6",
      "file_info": "3.1-3.6",
      "text": "aqsyA Eqvainaqt tvaca#M karOti | prati# tvA pRuthiqvI vEqttvityA#haq prati#ShThityai || puqrastA$t pratIqcIna#grIvaq-mutta#ralOqmOpa#stRuNAti mEddhyaqtvAya# | tasmA$t puqrastA$t praqtya~jca#H paqSavOq mEdhaqmupa#tiShThantE | tasmA$t praqjA mRuqgaM grAhu#kAH | yaqj~jO dEqvEByOq nilA#yata | kRuShNO# rUqpaM kRuqtvA | yat kRu#ShNAjiqnE haqvira#ddhyavaqhanti# | yaqj~jAdEqva-tad-yaqj~jaM prayu#~gktE | haqviShO&ska#ndAya || 40 (10)",
      "text_type": "brahmana"
    },
    {
      "section_id": "3.2.5.7",
      "file_info": "3.1-3.6",
      "text": "aqdhiqShava#Namasi vAnaspaqtyamityA#ha | aqdhiqShava#Na-mEqvaina#t karOti | pratiq tvA&di#tyAqstvagvEqttvityA#ha sayaqtvAya# || aqgnEstaqnU-raqsItyA#ha | aqgnErvA EqShA taqnUH | yadOSha#dhayaH | vAqcO viqsarja#naqmityA#ha | yaqdA hi praqjA OSha#dhInA-maqSnanti# | athaq vAcaqM ~MvisRu#jantE | dEqvavI#tayE tvA gRuhNAqmItyA#ha | 41 (10)",
      "text_type": "brahmana"
    },
    {
      "section_id": "3.2.5.8",
      "file_info": "3.1-3.6",
      "text": "dEqvatA#BirEqvainaqth sama#rddhayati || adri#rasi vAnaspaqtya ityA#ha | grAvA#Na-mEqvaina#t karOti | sa iqdaM dEqvEByO# haqvya(gm) suqSami# SamiqShvEtyA#haq SAntyai$ || havi#ShkRuqdEhItyA#ha | ya Eqva dEqvAnA(gm)# haviqShkRuta#H | tAn. hva#yati | trirhva#yati | triSha#tyAq hi dEqvAH || iShaqmA vaqdOrjaqmA vaqdEtyA#ha | 42 (10)",
      "text_type": "brahmana"
    },
    {
      "section_id": "3.2.5.9",
      "file_info": "3.1-3.6",
      "text": "iSha#mEqvOrjaqM ~Myaja#mAnE dadhAti | dyuqmadva#data vaqya(gm) sa#GAMqtaM jEqShmEtyA#haq BrAtRu#vyABiBUtyai || manO$H SraqddhAdE#vasyaq yaja#mAnasyAsuraqGnI vAk | yaqj~jAqyuqdhEShuq pravi#ShTA&&sIt | tE&su#rAq yAva#ntO yaj~jAyuqdhAnA#muqdvada#tA-muqpASRu#Nvann | tE parA#&Bavann | tasmAqth svAnAqM maddhyE#&vaqsAya# yajEta | yAva#ntO&syaq BrAtRu#vyA yaj~jAyuqdhAnA#-muqdvada#tA-mupaSRuqNvanti# | tE parA# Bavanti | uqccaiH saqmAha#ntaqvA A#haq viji#tyai | 43 (10)",
      "text_type": "brahmana"
    },
    {
      "section_id": "3.2.5.10",
      "file_info": "3.1-3.6",
      "text": "vRuq~gkta E#ShAmindriqyaM ~MvIqrya$m | SrEShTha# EShAM Bavati || vaqrq.Sha vRu#ddhamasiq prati# tvA vaqrq.ShavRu#ddhaM ~MvEqttvityA#ha | vaqrq.ShavRu#ddhAq vA OSha#dhayaH | vaqrq.ShavRu#ddhA iqShIkAqH samRu#ddhyai | yaqj~ja(gm) rakShAq(gg)qsyanuq prAvi#Sann | tAnyaqsnA paqSuByO# niqravA#dayanta | tuShaiqrOSha#dhIByaH || parA#pUtaq(gm)q rakShaqH parA#pUtAq arA#tayaq ityA#ha | rakSha#sAqmapa#hatyai | 44 (10)",
      "text_type": "brahmana"
    },
    {
      "section_id": "3.2.5.11",
      "file_info": "3.1-3.6",
      "text": "rakSha#sAM BAqgO#&sItyA#ha | tuShai#rEqva rakShA(gm)#si niqrava#dayatE | aqpa upa#spRuSati mEddhyaqtvAya# | vAqyurvOq vi vi#naqktvityA#ha | paqvitraqM ~Mvai vAqyuH | puqnAtyEqvainAn# | aqntari#kShAdivaq vA EqtE praska#ndanti | yE SUrpA$t | dEqvO va#H saviqtA hira#NyapANiqH prati#gRuhNAqtvityA#haq prati#ShThityai | haqviShO&ska#ndAya ( ) | triShPaqlIka#rtaqvA A#ha | tryA#vRuqddhi yaqj~jaH | athO# mEddhyaqtvAya# || 45 (13) 3.2.6 anuvAkaM 6 - taNDulapEShaNam",
      "text_type": "brahmana"
    },
    {
      "section_id": "3.2.6.1",
      "file_info": "3.1-3.6",
      "text": "ava#dhUtaq(gm)q rakShO&va#dhUtAq arA#tayaq ityA#ha | rakSha#sAqmapa#hatyai | adi#tyAqstvagaqsItyA#ha | iqyaM ~MvA adi#tiH | aqsyA Eqvainaqt tvaca#M karOti | prati# tvA pRuthiqvI vEqttvityA#haq prati#ShThityai | puqrastA$t pratIqcIna#grIvaq-mutta#ralOqmOpa#stRuNAti mEddhyaqtvAya# | tasmA$t puqrastA$t praqtya~jca#H paqSavOq mEdhaqmupa#tiShThantE | tasmA$t praqjA mRuqgaM grAhu#kAH | yaqj~jO dEqvEByOq nilA#yata | 46 (10)",
      "text_type": "brahmana"
    },
    {
      "section_id": "3.2.6.2",
      "file_info": "3.1-3.6",
      "text": "kRuShNO# rUqpaM kRuqtvA | yat kRu#ShNAjiqnE haqvira#dhipiqnaShTi# | yaqj~jAdEqva tad yaqj~jaM prayu#~gktE | haqviShO&ska#ndAya || dyAvA#pRuthiqvI saqhAstA$m | tE Sa#myAmAqtramEkaqmahaqrvyaitA(gm)# SamyAmAqtramEkaqmaha#H || diqvaH ska#mBaqnira#siq pratiq tvA &di#tyAqstvagvEqttvityA#ha | dyAvA#pRuthiqvyOr vItyai$ | dhiqShaNA#&si parvaqtyA prati# tvA diqvaH ska#mBaqnirvEqttvityA#ha | dyAvA#pRuthiqvyOr vidhRu#tyai || 47 (10)",
      "text_type": "brahmana"
    },
    {
      "section_id": "3.2.6.3",
      "file_info": "3.1-3.6",
      "text": "dhiqShaNA#&si pArvatEqyI prati# tvA parvaqtirvEqttvityA#ha | dyAvA#pRuthiqvyOrddhRutyai$ || dEqvasya# tvA saviqtuH pra#saqva ityA#haq prasU$tyai | aqSvinO$r bAqhuByAqmityA#ha | aqSvinauq hi dEqvAnA#maddhvaqryU AstA$m | pUqShNO hastA$ByAqmityA#haq yatyai$ | adhi#vapAqmItyA#ha | yaqthAqdEqvaqta-mEqvainAqnadhi# vapati || dhAqnya#masi dhinuqhi dEqvAnityA#ha | Eqtasyaq yaju#ShO vIqryE#Na | 48 (10)",
      "text_type": "brahmana"
    },
    {
      "section_id": "3.2.6.4",
      "file_info": "3.1-3.6",
      "text": "yAvaqdEkA# dEqvatA# kAqmaya#tEq yAvaqdEkA$ | tAvaqdAhu#tiH prathatE | na hi tadasti# | yattAva#dEqva syAt | yAva#jjuqhOti# || prAqNAya# tvA&pAqnAyaq tvEtyA#ha | prAqNAnEqva yaja#mAnE dadhAti | dIqrGAmanuq prasi#tiqmAyu#ShE dhAqmityA#ha | Ayu#rEqvAsmi#n dadhAti | aqntari#kShAdivaq vA EqtAniq praska#ndanti ( ) | yAni# dRuqShada#H | dEqvO va#H saviqtA hira#NyapANiqH prati# gRuhNAqtvityA#haq prati#ShThityai | haqviShO&ska#ndAya || asa#m~MvapantI pi(gm)#ShAqNUni# kurutAqdityA#ha mEddhyaqtvAya# || 49 (14) 3.2.7 anuvAkaM 7 - kapAlOpadhAnam",
      "text_type": "brahmana"
    },
    {
      "section_id": "3.2.7.1",
      "file_info": "3.1-3.6",
      "text": "dhRuShTi#rasiq brahma# yaqcCEtyA#haq dhRutyai$ || apA$gnEq &gnimAqmAda#M jahiq niShkraqvyAda(gm)# sEqdhA dE#vaqyaja#M ~MvaqhEtyA#ha | ya EqvAmAtkraqvyAt | tama#paqhatya# | mEddhyEq&gnau kaqpAlaqmupa#dadhAti || nirda#gdhaq(gm)q rakShOq nirda#gdhAq arA#tayaq ityA#ha | rakShA(gg)#syEqva nirda#hati | aqgniqvatyupa#dadhAti | aqsminnEqva lOqkE jyOti#rddhattE | a~ggA#raqmadhi#-vartayati | 50 (10)",
      "text_type": "brahmana"
    },
    {
      "section_id": "3.2.7.2",
      "file_info": "3.1-3.6",
      "text": "aqntari#kSha Eqva jyOti#rddhattE | AqdiqtyamEqvAmuShmi#n ~MlOqkE jyOti#rddhattE | jyOti#ShmantO&smA iqmE lOqkA Ba#vanti | ya EqvaM ~MvEda# || dhruqvama#si pRuthiqvIM dRuq(gm)qhEtyA#ha | pRuqthiqvImEqvaitEna# dRu(gm)hati | dhaqrtrama#syaqntari#kShaM dRuq(gm)qhEtyA#ha | aqntari#kShamEqvaitEna# dRu(gm)hati | dhaqruNa#masiq diva#M dRuq(gm)qhEtyA#ha | diva#mEqvaitEna# dRu(gm)hati | 51 (10)",
      "text_type": "brahmana"
    },
    {
      "section_id": "3.2.7.3",
      "file_info": "3.1-3.6",
      "text": "dharmA#siq diSO# dRuq(gm)qhEtyA#ha | diSa# EqvaitEna# dRu(gm)hati | iqmAnEqvaitair lOqkAn dRu(gm)#hati | dRu(gm) ha#ntE&smA iqmE lOqkAH praqjayA# paqSuBi#H | ya EqvaM ~MvEda# || trINyagrE# kaqpAlAqnyupa#dadhAti | traya# iqmE lOqkAH | EqShAM ~MlOqkAnAqmAptyai$ | EkaqmagrE# kaqpAlaqmupa#dadhAti | EkaqM ~MvA agrE# kaqpAlaqM puru#Shasya saqBaMva#ti | 52 (10)",
      "text_type": "brahmana"
    },
    {
      "section_id": "3.2.7.4",
      "file_info": "3.1-3.6",
      "text": "athaq dvE | athaq trINi# | atha# caqtvAri# | athAqShTau | tasmA#daqShTAka#pAlaqM puru#Shasyaq Sira#H | yadEqvaM kaqpAlA$nyupaq dadhA#ti | yaqj~jO vai praqjApa#tiH | yaqj~jamEqva praqjApa#tiq(gm)q sa(gg)ska#rOti | AqtmAna#mEqva tath sa(gg)ska#rOti | ta(gm) sa(gg)skRu#tamAqtmAna$m | 53 (10)",
      "text_type": "brahmana"
    },
    {
      "section_id": "3.2.7.5",
      "file_info": "3.1-3.6",
      "text": "aqmuShmi#n ~MlOqkE&nuqparai#ti || yadaqShTAvu#paq dadhA#ti | gAqyaqtriqyA tath saMmi#tam | yannava# | triqvRutAq tat | yad daSa# | viqrAjAq tat | yadEkA#daSa | triqShTuBAq tat | yaddvAda#Sa | 54 (10)",
      "text_type": "brahmana"
    },
    {
      "section_id": "3.2.7.6",
      "file_info": "3.1-3.6",
      "text": "jaga#tyAq tat | Canda#H saMmitAniq sa u#paqdadha#t kaqpAlA#ni | iqmAn ~MlOqkAna#nupUqrvaM diSOq vidhRu#tyai dRu(gm)hati | athAyu#H prAqNAn praqjAM paqSUn. yaja#mAnE dadhAti | saqjAqtAna#smA aqBitO# bahuqlAn ka#rOti || citaqH sthEtyA#ha | yaqthAq yaqjurEqvaitat || BRugU#NAqma~ggi#rasAqM tapa#sA tapyaddhvaqmityA#ha | dEqvatA#nA-mEqvainA#niq tapa#sA tapati | tAniq tataqH sa(gg)sthi#tE ( ) | yAni# GaqrmE kaqpAlA$n yupaciqnvanti# vEqdhasaq itiq catu#ShpadayaqrcA vimu#~jcati | catu#ShpAdaH paqSava#H | paqSuShvEqvOpari#ShTAqt prati#tiShThati || 55 (13) (vaqrtaqyaqtiq - diva#mEqvaitEna# dRu(gm)hati - saqmBava#tiq - ta(gm) sa(gg)skRu#tamAqtmAnaMq - dvAda#Saq - sa(gg)sthi#tEq trINi# ca) (A7) 3.2.8 anuvAkaM 8 - purODASAniShpAdanam",
      "text_type": "brahmana"
    },
    {
      "section_id": "3.2.8.1",
      "file_info": "3.1-3.6",
      "text": "dEqvasya# tvA saviqtuH pra#saqva ityA#haq prasU$tyai | aqSvinO$r bAqhuByAqmityA#ha | aqSvinauq hi dEqvAnA#maddhvaqryU AstA$m | pUqShNO hastA$ByAqmityA#haq yatyai$ | sam~Mva#pAqmItyA#ha | yaqthAq dEqvaqtamEqvainA#niq sam~Mva#pati || samApO# aqdBira#gmataq samOSha#dhayOq rasEqnEtyA#ha | ApOq vA OSha#dhIr-jinvanti | OSha#dhayOq&pO ji#nvanti | aqnyA vA EqtAsA#maqnyA ji#nvanti | 56 (10)",
      "text_type": "brahmana"
    },
    {
      "section_id": "3.2.8.2",
      "file_info": "3.1-3.6",
      "text": "tasmA#dEqvamA#ha | sa(gm) rEqvatIqr-jaga#tIBiqr-madhu#matIqr-madhu#matIBiH sRujyaddhvaqmityA#ha | ApOq vai rEqvatI$H | paqSavOq jaga#tIH | OSha#dhayOq madhu#matIH | Apaq OSha#dhIH paqSUn | tAnEqvAsmA# EkaqdhA saq(gm)qsRujya# | madhu#mataH karOti | aqdByaH pariq prajA#tAH sthaq samaqdBiH pRu#cyaddhvaqmiti# paqryAplA#vayati | yathAq suvRu#ShTa iqmAma#nu viqsRutya# | 57 (10)",
      "text_type": "brahmana"
    },
    {
      "section_id": "3.2.8.3",
      "file_info": "3.1-3.6",
      "text": "Apaq OSha#dhIrmaqhaya#nti | tAqdRugEqva tat || jana#yatyai tvAq sam~MyauqmItyA#ha | praqjA EqvaitEna# dAdhAra | aqgnayE$ tvAq&gnIShOmA$ByAqmityA#haq vyAvRu#ttyai | maqKasyaq SirOq&sItyA#ha | yaqj~jO vai maqKaH | tasyaiqtacCira#H | yat pu#rOqDASa#H | tasmA#dEqvamA#ha | 58 (10)",
      "text_type": "brahmana"
    },
    {
      "section_id": "3.2.8.4",
      "file_info": "3.1-3.6",
      "text": "GaqrmO#&si viqSvAyuqrityA#ha | viSva#mEqvAyuqr yaja#mAnE dadhAti | uqru pra#thasvOqru tE# yaqj~japa#tiH prathatAqmityA#ha | yaja#mAnamEqva praqjayA# paqSuBi#H prathayati | tvaca#M gRuhNIqShvEtyA#ha | sarva#mEqvainaq(gm)q sata#nuM karOti | athAqpa AqnIyaq pari# mArShTi | mAq(gm)qsa Eqva tat tvaca#M dadhAti | tasmA$t tvaqcA mAq(gm)qsaM Caqnnam || GaqrmO vA EqShO&SA$ntaH | 59 (10)",
      "text_type": "brahmana"
    },
    {
      "section_id": "3.2.8.5",
      "file_info": "3.1-3.6",
      "text": "aqrddhaqmAqsE$&rddhamAsEq pravRu#jyatE | yat pu#rOqDASa#H | sa I$SvaqrO yaja#mAna(gm) SuqcA praqdaha#H | parya#gni karOti | paqSumEqvaina#makaH | SAntyAq apra#dAhAya | triH parya#gni karOti | tryA#vRuqddhi yaqj~jaH | athOq rakSha#sAqmapa#hatyai || aqntari#taq(gm)q rakShOq&ntari#tAq arA#tayaq ityA#ha | 60 (10)",
      "text_type": "brahmana"
    },
    {
      "section_id": "3.2.8.6",
      "file_info": "3.1-3.6",
      "text": "rakSha#sA-maqntar.hi#tyai | puqrOqDASaqM ~MvA adhi#Sritaq(gm)q rakShA(gg)#syajiGA(gm)sann | diqvi nAkOq nAmAqgnI ra#kShOqhA | sa EqvAsmAqd-rakShAq(gg)qsyapA#hann | dEqvastvA# saviqtA Sra#payaqtvityA#ha | saqviqtRupra#sUta Eqvaina(gg)# Srapayati | var.Shi#ShThEq adhiq nAkaq ityA#ha | rakSha#sAqmapa#hatyai | aqgnistE# taqnuvaqM mA&ti# dhAqgityAqhAna#tidAhAya | agnE# haqvya(gm) ra#kShaqsvEtyA#haq guptyai$ | 61 (10)",
      "text_type": "brahmana"
    },
    {
      "section_id": "3.2.8.7",
      "file_info": "3.1-3.6",
      "text": "avi#dahantaH SrapayaqtEtiq vAcaqM ~MvisRu#jatE | yaqj~jamEqva haqvI(gg)Shya#Bi-vyAqhRutyaq prata#nutE | puqrOqrucaqmavi#dAhAyaq SRutyai# karOti || maqstiShkOq vai pu#rOqDASa#H | taM ~MyannABi#vAqsayE$t | AqvirmaqstiShka#H syAt | aqBivA#sayati | tasmAqd-guhA# maqstiShka#H | Basma#nAq&Bi vA#sayati | tasmA$n mAq(gm)qsEnAsthi# Caqnnam | 62 (10)",
      "text_type": "brahmana"
    },
    {
      "section_id": "3.2.8.8",
      "file_info": "3.1-3.6",
      "text": "vEqdEnAqBi vA#sayati | tasmAqt kESaiqH Sira#H Caqnnam | aKa#latiBAvukO Bavati | ya EqvaM ~MvEda# || paqSOrvai pra#tiqmA pu#rOqDASa#H | sa nAyaqjuShka#-maBiqvAsya#H | vRuthE#va syAt | IqSvaqrA yaja#mAnasya paqSavaqH pramE#tOH || saM brahma#NA pRucyaqsvEtyA#ha | prAqNA vai brahma# | 63 (10)",
      "text_type": "brahmana"
    },
    {
      "section_id": "3.2.8.9",
      "file_info": "3.1-3.6",
      "text": "prAqNAH paqSava#H | prAqNairEqva paqSUnth saMpRu#Nakti | na praqmAyu#kA Bavanti | yaja#mAnOq vai pu#rOqDASa#H | praqjA paqSavaqH purI#Sham | yadEqvama#Bi vAqsaya#ti | yaja#mAnamEqva praqjayA# paqSuBiqH sama#rddhayati || dEqvA vai haqvir BRuqtvA&bru#vann | kasmi#nniqdaM mra#kShyAmahaq iti# | sO$&gnira#bravIt | 64 (10)",
      "text_type": "brahmana"
    },
    {
      "section_id": "3.2.8.10",
      "file_info": "3.1-3.6",
      "text": "mayi# taqnUH saMnidha#ddhvam | aqhaM ~MvaqstaM ja#nayiShyAmi | yasmi#n mraqkShyaddhvaq iti# | tE dEqvA aqgnau taqnUH saM nya#dadhata | tasmA#dAhuH | aqgniH sarvA# dEqvatAq iti# | sO&~ggA#rENAqpaH | aqBya#pAtayat | tata# EkaqtO#&jAyata | sa dviqtIya#maqBya#pAtayat | 65 (10)",
      "text_type": "brahmana"
    },
    {
      "section_id": "3.2.8.11",
      "file_info": "3.1-3.6",
      "text": "tatO$ dviqtO#&jAyata | sa tRuqtIya#-maqBya#pAtayat | tata#-striqtO#&jAyata | yadaqdByO&jA#yanta | tadAqpyAnA#mApyaqtvam | yadAqtmaByO &jA#yanta | tadAqtmyAnA#-mAtmyaqtvam || tE dEqvA AqpyEShva#mRujata | AqpyA a#mRujataq sUryA$ByuditE | sUryA$ByuditaqH sUryA#BinimruktE | 66 (10)",
      "text_type": "brahmana"
    },
    {
      "section_id": "3.2.8.12",
      "file_info": "3.1-3.6",
      "text": "sUryA#BinimruktaH kunaqKini# | kuqnaqKI SyAqvada#ti | SyAqvada#nnagradidhiqShau | aqgraqdiqdhiqShuH pa#riviqttE | paqriqviqttO vI#raqhaNi# | vIqraqhA bra#hmaqhaNi# | tadbra#hmaqhaNaqM nAtya#cyavata | aqntaqrvEqdi nina#yaqtyava#ruddhyai | ulmu#kEnAqBi gRu#hNAti SRutaqtvAya# | SRuqtakA#mA ivaq hi dEqvAH ( ) || 67 (10) 3.2.9 anuvAkaM 9 - vEdikaraNam",
      "text_type": "brahmana"
    },
    {
      "section_id": "3.2.9.1",
      "file_info": "3.1-3.6",
      "text": "dEqvasya# tvA saviqtuH pra#saqva itiq sPyamAda#ttEq prasU$tyai | aqSvinO$r-bAqhuByAqmityA#ha | aqSvinauq hi dEqvAnA#maddhvaqryU AstA$m | pUqShNO hastA$ByAqmityA#haq yatyai$ || Ada#daq indra#sya bAqhura#siq dakShi#Naq ityA#ha | iqndriqyamEqva yaja#mAnE dadhAti | saqhasra#BRuShTiH SaqtatE#jAq ityA#ha | rUqpamEqvAsyaiqtan-ma#hiqmAnaqM ~MvyAca#ShTE || vAqyura#si tiqgmatE#jAq ityA#ha | tEjOq vai vAqyuH | 68 (10)",
      "text_type": "brahmana"
    },
    {
      "section_id": "3.2.9.2",
      "file_info": "3.1-3.6",
      "text": "tEja# EqvAsmi#n dadhAti || viqShAdvai nAmA#suqra A#sIt | sO#&biBEt | yaqj~jEna# mA dEqvA aqBiBa#viShyaqntIti# | sa pRu#thiqvImaqBya#vamIt | sA &mEqddhyA &Ba#vat | athOq yadindrO# vRuqtramahann# | tasyaq lOhi#taM pRuthiqvImanuq vya#dhAvat | sA &mEqddhyA &Ba#vat | pRuthi#vi dEvayajaqnItyA#ha | 69 (10)",
      "text_type": "brahmana"
    },
    {
      "section_id": "3.2.9.3",
      "file_info": "3.1-3.6",
      "text": "mEddhyA#mEqvainA$M dEvaqyaja#nIM karOti | OSha#ddhyAstEq mUlaqM mA hi(gm)#siShaqmityA#ha | OSha#dhInAq-mahi(gm)#sAyai || vraqjaM ga#cCa gOqsthAnaqmityA#ha | CandA(gm)#siq vai vraqjO gOqsthAna#H | CandA(gg)#syEqvAsmai$ vraqjaM gOqsthAna#M karOti || var.Sha#tu tEq dyaurityA#ha | vRuShTiqrvai dyauH | vRuShTi#mEqvAva#rundhE || baqdhAqna dE#va savitaH paraqmasyA$M parAqvatItyA#ha | 70 (10)",
      "text_type": "brahmana"
    },
    {
      "section_id": "3.2.9.4",
      "file_info": "3.1-3.6",
      "text": "dvau vAva puru#Shau | yaM caiqva dvEShTi# | yaScai#naqM dvEShTi# | tAvuqBau ba#ddhnAti paraqmasyA$M parAqvati# SaqtEnaq pASai$H | yO$&smAn dvEShTiq yaM ca# vaqyaM dviqShmastamatOq mA mauqgityAqhAni#mruktyai || aqraruqrvai nAmA#suqra A#sIt | sa pRu#thiqvyAmupa#mluptO&Sayat | taM dEqvA apa#hatOq&raru#H pRuthiqvyA iti# pRuthiqvyA apA$Gnann | BrAtRu#vyOq vA aqraru#H | apa#hatOq&raru#H pRuthiqvyA itiq yadAha# | 71 (10)",
      "text_type": "brahmana"
    },
    {
      "section_id": "3.2.9.5",
      "file_info": "3.1-3.6",
      "text": "BrAtRu#vyamEqva pRu#thiqvyA apa#hanti | tE#&manyanta | divaqM ~MvA aqyamiqtaH pa#tiShyaqtIti# | tamaqraru#stEq divaqM mA skAqniti# diqvaH parya#bAdhanta | BrAtRu#vyOq vA aqraru#H | aqraru#stEq divaqM mA skAqnitiq yadAha# | BrAtRu#vyamEqva diqvaH pari#bAdhatE | staqmbaq yaqjur. ha#rati | pRuqthiqvyA Eqva BrAtRu#vyaq-mapa#hanti | dviqtIya(gm)# harati | 72 (10)",
      "text_type": "brahmana"
    },
    {
      "section_id": "3.2.9.6",
      "file_info": "3.1-3.6",
      "text": "aqntari#kShAdEqvainaq-mapa#hanti | tRuqtIya(gm)# harati | diqva Eqvainaq-mapa#hanti | tUqShNIM ca#tuqrtha(gm) ha#rati | apa#rimitAdEqvainaq-mapa#hanti || asu#rANAqM ~MvA iqyamagra# AsIt | yAvaqdAsI#naH parAq paSya#ti | tAva#d-dEqvAnA$m | tE dEqvA a#bruvann | astvEqva nOq&syAmapIti# | 73 (10)",
      "text_type": "brahmana"
    },
    {
      "section_id": "3.2.9.7",
      "file_info": "3.1-3.6",
      "text": "kya#nnO dAsyaqthEti# | yAva#thsvaqyaM pa#rigRuhNIqthEti# | tE vasa#vaqstvEti# dakShiNaqtaH parya#gRuhNann | ruqdrAstvEti# paqScAt | AqdiqtyA-stvEtyu#ttaraqtaH | tE$&gninAq prA~jcO#&jayann | vasu#Bir dakShiqNA | ruqdraiH praqtya~jca#H | Aqdiqtyairuda#~jcaH | yasyaiqvaM ~MviqduShOq vEdi#M pari gRuqhNanti# | 74 (10)",
      "text_type": "brahmana"
    },
    {
      "section_id": "3.2.9.8",
      "file_info": "3.1-3.6",
      "text": "Bava#tyAqtmanA$ | parA$&syaq BrAtRu#vyO Bavati || dEqvasya# saviqtuH saqva ityA#haq prasU$tyai | karma# kRuNvanti vEqdhasaq ityA#ha | iqShiqta(gm) hi karma# kriqyatE$ | pRuqthiqvyai mEddhya#M cAmEqddhyaM caq vyuda#krAmatAm | prAqcIna#-mudIqcInaqM mEddhya$m | praqtIqcIna#M dakShiqNA &mEqddhyam | prAcIqmudI#cIM pravaqNAM ka#rOti | mEddhyA#mEqvainA$M dEvaqyaja#nIM karOti | 75 (10)",
      "text_type": "brahmana"
    },
    {
      "section_id": "3.2.9.9",
      "file_info": "3.1-3.6",
      "text": "prA~jcau# vEdyaq(gm)q sAvunna#yati | AqhaqvaqnIya#syaq pari#gRuhItyai | praqtIcIq SrONI$ | gAr.ha#patyasyaq pari#gRuhItyai | athO# mithunaqtvAya# | uddha#nti | yadEqvAsyA# amEqddhyam | tadapa#hanti | uddha#nti | tasmAqdOSha#dhayaqH parA#Bavanti | 76 (10)",
      "text_type": "brahmana"
    },
    {
      "section_id": "3.2.9.10",
      "file_info": "3.1-3.6",
      "text": "mUla#M Cinatti | BrAtRu#vyasyaiqva mUla#M Cinatti | mUlaqM ~MvA a#tiqtiShThaqd-rakShAq(gg)qsyanUt pi#patE | yaddhastE#na CiqndyAt | kuqnaqKinI$H praqjAH syu#H | sPyEna# Cinatti | vajrOq vai sPyaH | vajrE#Naiqva yaqj~jAd-rakShAq(gg)qsyapa#hanti | piqtRuqdEqvaqtyA &ti#KAtA | iya#tIM Kanati | 77 (10)",
      "text_type": "brahmana"
    },
    {
      "section_id": "3.2.9.11",
      "file_info": "3.1-3.6",
      "text": "praqjApa#tinA yaj~jamuqKEnaq saMmi#tAm || vEdi#rdEqvEByOq nilA#yata | tAM ca#tura~gguqlE &nva#vindann | tasmA$ccatura~gguqlaM KEyA$ | caqtuqra~gguqlaM Ka#nati | caqtuqraq~gguqlE hyOSha#dhayaH pratiqtiShTha#nti | Apra#tiqShThAyai# Kanati | yaja#mAnamEqva pra#tiqShThAM ga#mayati | daqkShiqNaqtO var.ShI#yasIM karOti | dEqvaqyaja#nasyaiqva rUqpama#kaH | 78 (10)",
      "text_type": "brahmana"
    },
    {
      "section_id": "3.2.9.12",
      "file_info": "3.1-3.6",
      "text": "purI#ShavatIM karOti | praqjA vai paqSavaqH purI#Sham | praqjayaiqvaina#M paqSuBiqH purI#ShavantaM karOti | utta#raM parigrAqhaM pari#gRuhNAti | EqtAva#tIq vai pRu#thiqvI | yAva#tIq vEdi#H | tasyA# EqtAva#ta Eqva BrAtRu#vyaM niqrBajya# | Aqtmanaq utta#raM parigrAqhaM pari#gRuhNAti | Ruqta-ma#syRutaqsada#na-masyRutaqSrIraqsItyA#ha | yaqthAq yaqjurEqvai tat || 79 (10)",
      "text_type": "brahmana"
    },
    {
      "section_id": "3.2.9.13",
      "file_info": "3.1-3.6",
      "text": "krUqrami#vaq vA Eqtat ka#rOti | yadvEdi#M kaqrOti# | dhA a#si svaqdhA aqsIti# yOyupyatEq SAntyai$ | uqrvI cAsiq vasvI# cAqsItyA#ha | uqrvImEqvainAqM ~MvasvI$M karOti | puqrA krUqrasya# viqsRupO# viraPSiqnnityA#ha mEddhyaqtvAya# | uqdAqdAya# pRuthiqvIM jIqradA#nuqryAmaira#yaM caqndrama#si svaqdhABiqrityA#ha | yadEqvAsyA# amEqddhyam | tada#paqhatya# | mEddhyA$M dEvaqyaja#nIM kRuqtvA | 80 (10)",
      "text_type": "brahmana"
    },
    {
      "section_id": "3.2.9.14",
      "file_info": "3.1-3.6",
      "text": "yadaqdaScaqndrama#siq mEddhya$m | tadaqsyAmEra#yati | tAM dhIrA#sO anuqdRuSya# yajantaq ityAqhAnu#KyAtyai || prOkSha#NIqrAsA#daya | iqddhmAbaqrq.hi-rupa#sAdaya | sruqvaM caq sruca#Scaq saMmRu#DDhi | patnIq(gm)q saMna#hya | AjyE#nOqdEhItyA#hAnupUqrvatA#yai | prOkSha#NIqrAsA#dayati | ApOq vai ra#kShOqGnIH | 81 (10)",
      "text_type": "brahmana"
    },
    {
      "section_id": "3.2.9.15",
      "file_info": "3.1-3.6",
      "text": "rakSha#sAqmapa#hatyai | sPyasyaq vartman$th-sAdayati | yaqj~jasyaq santa#tyai | uqvAcaq hAsi#tO daivaqlaH | EqtAva#tIqrvA aqmuShmi#n ~MlOqka Apa# Asann | yAva#tIqH prOkSha#NIqriti# | tasmA$d baqhvIrAqsAdyA$H | sPyamuqdasyann# | yaM dviqShyAttaM dhyA#yEt | Suqcaivaina#-marpayati ( ) || 82 (10) (vai vAqyu - rA#ha - parAqvatItyAqhA - ha# - dviqtIya(gm)# haraq - tIti# - parigRuqhNanti# - dEvaqyaja#nIM karOti - Bavanti - Kanatya - ka - rEqtat - kRuqtvA - ra#kShOqGnI - ra#rpayati) (A9) 3.2.10 anuvAkaM 10 - idhmAbarhiH sAdanam",
      "text_type": "brahmana"
    },
    {
      "section_id": "3.2.10.1",
      "file_info": "3.1-3.6",
      "text": "vajrOq vai sPyaH | yadaqnva~jca#M dhAqrayE$t | vajrE$&ddhvaqryuH kSha#NvIta | puqrastA$t tiqrya~jca#M dhArayati | vajrOq vai sPyaH | vajrE#Naiqva yaqj~jasya# dakShiNaqtO rakShAq(gg)qsyapa#hanti | aqgniByAqM prAca#Sca praqtIca#Sca | sPyEnOdI#caScA-dhaqrAca#Sca | sPyEnaq vA EqSha vajrE#NAqsyai pAqpmAnaqM BrAtRu#vya-mapaqhatya# | uqtkaqrE&dhiq pravRu#Scati | 83 (10)",
      "text_type": "brahmana"
    },
    {
      "section_id": "3.2.10.2",
      "file_info": "3.1-3.6",
      "text": "yathO#paqdhAya# vRuqScantyaqvam | hastAqvava# nEniktE | AqtmAna#mEqva pa#vayatE | sPyaM prakShA#layati mEddhyaqtvAya# | athO# pAqpmana# Eqva BrAtRu#vyasya nyaq~ggaM Ci#natti || iqddhmA-baqrq.hi-rupa#sAdayatiq yuktyai$ | yaqj~jasya# mithunaqtvAya# | athO# purOqruca#mEqvaitAM da#dhAti | utta#rasyaq karmaqNO&nu#KyAtyai | na puqrastA$t praqtyagupa#sAdayEt | 84 (10)",
      "text_type": "brahmana"
    },
    {
      "section_id": "3.2.10.3",
      "file_info": "3.1-3.6",
      "text": "yat puqrastA$t praqtya-gu#pasAqdayE$t | aqnyatrA#hutipaqthAdiqddhmaM prati#pAdayEt | praqjA vai baqrq.hiH | apa#rAddhnuyAd-baqrq.hiShA$ praqjAnA$M praqjana#nam | paqScAt-prAgupa#sAdayati | AqhuqtiqpaqthEnEqddhmaM prati#pAdayati | saqpraMqtyE#va baqrq.hiShA$ praqjAnA$M praqjana#naqmupai#ti | dakShi#Namiqddhmam | utta#raM baqraq.hiH | AqtmA vA iqddhmaH ( ) | praqjA baqrq.hiH | praqjA hyA$tmanaq utta#ratarA tIqrthE | tatOq mEdha#mupaqnIya# | yaqthAq dEqvaqtamEqvainaqt-prati#ShThApayati | prati#tiShThati praqjayA# paqSuBiqr yaja#mAnaH || 85 (15) Prapaataka KOrvai with starting Words of 1 to 10 Anuvaakams :- (tRutIya#syAM - dEqvasyA$Svapaqrq.SuM ~MyO vai - pU$rvEqdyuH - karma#NE vAq - mindrO# vRuqtrama#haqnth sO#&pO - &va#dhUtaqM - dhRuShTi#r - dEqvasyEtyA#haq sam~Mva#pAmi - dEqvasyaq sPyamAda#dEq - vajrOq vai sPyO daSa#) KOrvai with starting Words of 1, 11, 21 Series of Dasinis :- (tRuqtIya#syAM - ~Myaqj~jasyAna#tirEkAya - paqvitra#vatya - dhvaqryuM cA# - dhiqShava#Namasyaq - ntari#kSha Eqva - rakSha#sAmaqntar.hi#tyaiq - dvau vAva puru#ShOq - yadaqdaScaqndrama#siq mEddhyaqM pa~jcASI#tiH) First and Last Word 3rd Ashtakam 2nd Prapaatakam :- (tRuqtIya#syAqM - ~Myaja#mAnaH) || hari#H OM || || kRuShNa yajurvEdIya taittirIya brAhmaNE tRutIyAShTakE dvitIyaH prapAThakaH samAptaH || OM namaH paramAtmanE, SrI mahAgaNapatayE namaH SrI guruByO namaH, haqriqH OM 3.3 tRutIyAShTakE tRutIya prapAThakaH - dar.SapUrNamAsEShTibrAhmaNam 3.3.1 anuvAkaM 1 - struKsaMmArgaH",
      "text_type": "brahmana"
    },
    {
      "section_id": "3.3.1.1",
      "file_info": "3.1-3.6",
      "text": "pratyu#ShTaq(gm)q rakShaqH pratyu#ShTAq arA#tayaq ityA#ha | rakSha#sAq-mapa#hatyai | aqgnErvaqstEji#ShThEnaq tEja#sAq niShTa#pAqmItyA#ha mEddhyaqtvAya# | srucaqH saMmA$rShTi | sruqvamagrE$ | pumA(gm)# samEqvAByaqH sa(gg)Sya#ti mithunaqtvAya# | atha# juqhUm | athO#paqBRuta$m | atha# dhruqvAm | aqsau vai juqhUH | 1 (10)",
      "text_type": "brahmana"
    },
    {
      "section_id": "3.3.1.2",
      "file_info": "3.1-3.6",
      "text": "aqntari#kShamupaqBRut | pRuqthiqvI dhruqvA | iqmE vai lOqkAH sruca#H | vRuShTi#H saqmAMrja#nAni | vRuShTiqrvA iqmAn ~MlOqkAna#nupUqrvaM ka#lpayati | tE tata#H klRuqptAH samE#dhantE | samE#dhantE&smA iqmE lOqkAH praqjayA# paqSuBi#H | ya EqvaM ~MvEda# || yadi# kAqmayE#taq var.Shu#kaH paqrjanya#H syAqditi# | aqgraqtaH saMmRu#jyAt | 2 (10)",
      "text_type": "brahmana"
    },
    {
      "section_id": "3.3.1.3",
      "file_info": "3.1-3.6",
      "text": "vRuShTi#mEqva niya#cCati | aqvAqcInA$grAq hi vRuShTi#H | yadi# kAqmayEqtAva#r.ShukaH syAqditi# | mUqlaqtaH saMmRu#jyAt | vRuShTi#mEqvOdya#cCati | taduq vA A#huH | aqgraqta EqvOpari#ShTAqth saMmRu#jyAt | mUqlaqtO#&dhastA$t | tada#nupUqrvaM ka#lpatE | var.Shu#kO BavaqtIti# || 3 (10)",
      "text_type": "brahmana"
    },
    {
      "section_id": "3.3.1.4",
      "file_info": "3.1-3.6",
      "text": "prAcI#maByAqkAra$m | agrai#rantaraqtaH | Eqvami#vaq hyanna#maqdyatE$ | athOq agrAqdvA OSha#dhInAqmUrja#M praqjA upa#jIvanti | Uqrja EqvA-nnAdyaqsyAva#ruddhyai | aqdhastA$t praqtIcI$m | daqNDamu#ttamaqtaH | mUlE#naq mUlaqM prati#ShThityai | tasmA#daraqtnau prA~jcyuqpari#ShTAql lOmA#ni | praqtya~jcyaqdhastA$t | 4 (10)",
      "text_type": "brahmana"
    },
    {
      "section_id": "3.3.1.5",
      "file_info": "3.1-3.6",
      "text": "srugGyE#ShA || prAqNO vai sruqvaH | juqhUrdakShi#NOq hasta#H | uqpaqBRuthsaqvyaH | AqtmA dhruqvA | anna(gm)# saqmAMrja#nAni | muqKaqtO vai prAqNO#&pAqnO BUqtvA | AqtmAnaqmanna#M praqviSya# | bAqhyaqtastaqnuva(gm)# SuBayati | tasmA$th sruqvamEqvAgrEq saMmA$rShTi ( ) || muqKaqtO hi prAqNO#&pAqnO BUqtvA | AqtmAnaqmanna#-mAviqSati# | tau prA#NApAqnau | avya#rddhukaH prANApAqnAByA$M Bavati | ya EqvaM ~MvEda# || 5 (15) 3.3.2 AnuvAkaM 2 - sammArjanAnAmagnau praharaNam",
      "text_type": "brahmana"
    },
    {
      "section_id": "3.3.2.1",
      "file_info": "3.1-3.6",
      "text": "diqvaH Silpaqmava#tatam | pRuqthiqvyAH kaqkuBi# Sriqtam | tEna# vaqya(gm) saqhasra#val.SEna | saqpatna#M nASayAmasiq svAhEti# sruKsaqmAMrja#nAnyaqgnau praha#rati | ApOq vai daqrBAH | rUqpamEqvaiShA#mEqtan ma#hiqmAnaqM ~MvyAca#ShTE || aqnuqShTuBaqrcA | Anu#ShTuBaH praqjApa#tiH | prAqjAqpaqtyO vEqdaH | vEqdasyAgra(gg)# sruKsaqmAMrja#nAni | 6 (10)",
      "text_type": "brahmana"
    },
    {
      "section_id": "3.3.2.2",
      "file_info": "3.1-3.6",
      "text": "svEnaiqvainA#niq Canda#sA | svayA# dEqvata#yAq sama#rddhayati | athOq RugvAva yOShA$ | daqrBO vRuShA$ | tanmi#thuqnam | miqthuqnamEqvAsyaq tad-yaqj~jE ka#rOti praqjana#nAya | prajA#yatE praqjayA# paqSuBiqr-yaja#mAnaH || tAnyEkEq vRuthaiqvApA$syanti | tattathAq na kA$ryam | Ara#bdhasya yaqj~jiya#syaq karma#NaqH sa vi#dOqhaH | 7 (10)",
      "text_type": "brahmana"
    },
    {
      "section_id": "3.3.2.3",
      "file_info": "3.1-3.6",
      "text": "yadyE#nAni paqSavO#&BiqtiShThE#yuH | na tat paqSuByaqH kam | aqdBirmA$r-jayiqtvOtkaqrE nya#syEt | yadvai yaqj~jiya#syaq karma#NOq&nyatrAhu#tIByaH saqntiShTha#tE | uqtkaqrO vAva tasya# pratiqShThA | EqtA(gm) hi tasmai$ pratiqShThAM dEqvAH saqmaBa#rann | yadaqdBirmAqrjaya#ti | tEna# SAqntam | yadu#tkaqrE nyaqsyati# | praqtiqShThAmEqvainA#niq tad-ga#mayati | 8 (10)",
      "text_type": "brahmana"
    },
    {
      "section_id": "3.3.2.4",
      "file_info": "3.1-3.6",
      "text": "prati#tiShThati praqjayA# paqSuBiqryaja#mAnaH || athO$ staqmbasyaq vA Eqtad-rUqpam | yath sru#KsaqmAMrja#nAni | staqmbaqSO vA OSha#dhayaH | tAsA$M jaratkaqkShE paqSavOq na ra#mantE | apri#yOq hyE#ShAM jaratkaqkShaH | yAva#dapriyO haq vai ja#ratkaqkShaH pa#SUqnAm | tAva#dapriyaH paSUqnAM Ba#vati | yasyaiqtAnyaqnyatrAqgnEr-dadha#ti | naqvaqdAvyA#suq vA OSha#dhIShu paqSavO# ramantE | 9 (10)",
      "text_type": "brahmana"
    },
    {
      "section_id": "3.3.2.5",
      "file_info": "3.1-3.6",
      "text": "naqvaqdAqvO hyE#ShAM priqyaH | yAva#tpriyO haq vai na#vadAqvaH pa#SUqnAm | tAva#tpriyaH paSUqnAM Ba#vati | yasyaiqtAnyaqgnau praqhara#nti | tasmA#dEqtAnyaqgnAvEqva praha#rEt | yaqtaqrasmin$th-saMmRuqjyAt | paqSUqnAM dhRutyai$ || yO BUqtAnAqmadhi#patiH | ruqdrasta#nticaqrO vRuShA$ | paqSUnaqsmAkaqM mA hi(gm)#sIH ( ) | Eqtada#stu huqtaM tavaq svAhEtya#gni saqmAMrja#nAnyaqgnau praha#rati | EqShA vA EqtEShAqM ~MyOni#H | EqShA pra#tiqShThA | svAmEqvainA#niq yOni$m | svAM pra#tiqShThAM ga#mayati | prati#tiShThati praqjayA# paqSuBiqryaja#mAnaH || 10 (16) (vEqdasyAgra(gg)# sruKsaqmAMrja#nAni - vidOqhO - ga#mayati - paqSavO# ramantE - hi(gm)sIqH ShaTca#) (A2) 3.3.3 anuvAkaM 3 - patnIsaMnahanam",
      "text_type": "brahmana"
    },
    {
      "section_id": "3.3.3.1",
      "file_info": "3.1-3.6",
      "text": "aya#j~jOq vA EqShaH | yO#&paqtnIka#H | na praqjAH prajA#yErann | patnyanvA$stE | yaqj~jamEqvAka#H | praqjAnA$M praqjana#nAya | yat tiShTha#ntI saqnaMhyE#ta | priqyaM j~jAqti(gm) ru#ndhyAt | AsI#nAq saMna#hyatE | AsI#nAq hyE#ShA vIqrya#M kaqrOti# | 11 (10)",
      "text_type": "brahmana"
    },
    {
      "section_id": "3.3.3.2",
      "file_info": "3.1-3.6",
      "text": "yat paqScAt-prAcyaqnvAsI#ta | aqnayA# saqmada#M dadhIta | dEqvAnAqM patni#yA saqmada#M dadhIta | dESA$d-dakShiNaqta udIqcyanvA$stE | AqtmanO# gOpIqthAya# || AqSAsA#nA saumanaqsamityA#ha | mEddhyA#mEqvainAqM kEva#lIM kRuqtvA | AqSiShAq sama#rddhayati | aqgnEranu#vratA BUqtvA saMna#hyE sukRuqtAyaq kamityA#ha | Eqtadvai patni#yai vratOpaqnaya#nam | 12 (10)",
      "text_type": "brahmana"
    },
    {
      "section_id": "3.3.3.3",
      "file_info": "3.1-3.6",
      "text": "tEnaiqvainA$M ~Mvraqtamupa#nayati | tasmA#dAhuH | yaScaiqvaM ~MvEdaq yaScaqna | yOktra#mEqva yu#tE | yamaqnvAstE$ | tasyAqmuShmi#n ~MlOqkE Ba#vaqtItiq yOktrE#Na | yad yOktra$m | sa yOga#H | yadAstE$ | sa kShEma#H | 13 (10)",
      "text_type": "brahmana"
    },
    {
      "section_id": "3.3.3.4",
      "file_info": "3.1-3.6",
      "text": "yOqgaqkShEqmasyaq klRuptyai$ || yuqktaM kri#yAtA AqSIH kAmE# yujyAtAq iti# | AqSiShaqH samRu#ddhyai | graqnthiM gra#thnAti | AqSiSha# EqvAsyAqM pari#gRuhNAti | pumAqnq. vai graqnthiH | strI patnI$ | tan mi#thuqnam | miqthuqnamEqvAsyaq tad-yaqj~jE ka#rOti praqjana#nAya | prajA#yatE praqjayA# paqSuBiqr yaja#mAnaH | 14 (10)",
      "text_type": "brahmana"
    },
    {
      "section_id": "3.3.3.5",
      "file_info": "3.1-3.6",
      "text": "athO# aqrddhO vA EqSha Aqtmana#H | yat patnI$ | yaqj~jasyaq dhRutyAq aSi#thilaMBAvAya || suqpraqjasa#stvA vaqya(gm) suqpatnIqrupa#sEdiqmEtyA#ha | yaqj~jamEqva tan mi#thuqnI ka#rOti | UqnE&ti#riktaM dhIyAtAq itiq prajA$tyai || maqhIqnAM payOq&syOSha#dhInAq(gm)q rasaq ityA#ha | rUqpamEqvAsyaiq-tanma#hiqmAnaqM ~MvyAca#ShTE | tasyaq tE&kShI#yamANasyaq nirva#pAmi dEvayaqjyAyAq ityA#ha | AqSiSha#mEqvaitAmASA$stE ( ) || 15 (10) 3.3.4 anuvAkaM 4 - AjyOtpavanam",
      "text_type": "brahmana"
    },
    {
      "section_id": "3.3.4.1",
      "file_info": "3.1-3.6",
      "text": "GRuqtaM caq vai madhu# ca praqjApa#tirAsIt | yatOq maddhvA#sIt | tata#H praqjA a#sRujata | tasmAqn madhu#Shi praqjana#namivAsti | tasmAqn madhu#ShAq na praca#ranti | yAqtayA#maq hi | AjyE#naq praca#ranti | yaqj~jO vA Ajya$m | yaqj~jEnaiqva yaqj~jaM praca#raqntyayA#tayAmatvAya | patnyavE$kShatE | 16 (10)",
      "text_type": "brahmana"
    },
    {
      "section_id": "3.3.4.2",
      "file_info": "3.1-3.6",
      "text": "miqthuqnaqtvAyaq prajA$tyai | yadvai patnI# yaqj~jasya# kaqrOti# | miqthuqnaM tat | athOq patni#yA EqvaiSha yaqj~jasyA$nvAraqmBO&na#vacCittyai || aqmEqddhyaM ~MvA Eqtat ka#rOti | yat patnyaqvEkSha#tE | gAr.ha#paqtyE &dhi#Srayati mEddhyaqtvAya# | AqhaqvaqnIya#-maqByuddra#vati | yaqj~jasyaq santa#tyai | tEjO#&siq tEjO&nuq prEhItyA#ha | 17 (10)",
      "text_type": "brahmana"
    },
    {
      "section_id": "3.3.4.3",
      "file_info": "3.1-3.6",
      "text": "tEjOq vA aqgniH | tEjaq Ajya$m | tEja#saiqva tEjaqH sama#rddhayati | aqgnistEq tEjOq mA vinaiqdityAqhAhi(gm)#sAyai | sPyasyaq vartman$th sAdayati | yaqj~jasyaq santa#tyai | aqgnErjiqhvA&si# suqBUrdEqvAnAqmityA#ha | yaqthAq yaqjurEqvaitat | dhAmnE#dhAmnE dEqvEByOq yaju#ShEyajuShE BaqvEtyA#ha | AqSiSha#mEqvaitAmASA$stE || 18 (10)",
      "text_type": "brahmana"
    },
    {
      "section_id": "3.3.4.4",
      "file_info": "3.1-3.6",
      "text": "tadvA ata#H paqvitrA$ByAmEqvOt pu#nAti | yaja#mAnOq vA Ajya$m | prAqNAqpAqnau paqvitrE$ | yaja#mAna Eqva prA#NApAqnau da#dhAti | puqnaqrAqhAra$m | Eqvami#vaq hi prA#NApAqnau saqcaMra#taH | Suqkrama#siq jyOti#rasiq tEjOq&sItyA#ha | rUqpamEqvAsyaiq tan ma#hiqmAnaqM ~MvyAca#ShTE | triryaju#ShA | traya# iqmE lOqkAH | 19 (10)",
      "text_type": "brahmana"
    },
    {
      "section_id": "3.3.4.5",
      "file_info": "3.1-3.6",
      "text": "EqShAM ~MlOqkAnAqmAptyai$ | triH | tryA#vRuqddhi yaqj~jaH | athO# mEddhyaqtvAya# | athAjya#vatIByAmaqpaH | rUqpamEqvAsA#mEqtad-varNa#M dadhAti | apiq vA uqtAhu#H | yathA# haq vai yOShA# suqvarNaq(gm)q hira#NyaM pESaqlaM biBra#tI rUqpANyAstE$ | EqvamEqtA Eqtar.hIti# | ApOq vai sarvA# dEqvatA$H | 20 (10)",
      "text_type": "brahmana"
    },
    {
      "section_id": "3.3.4.6",
      "file_info": "3.1-3.6",
      "text": "EqShA hi viSvE#ShAM dEqvAnA$M taqnUH | yadAjya$m || tatrOqBayO$rmImAq(gm)qsA | jAqmi syAt | yad-yajuqShA&&jyaqM ~Myaju#ShAq&pa u#tpunIqyAt | Canda#sAq&pa utpu#nAqtyajA#mitvAya | athO# mithunaqtvAya# | sAqviqtriqyarcA | saqviqtRupra#sUtaM mEq karmA#saqditi# | saqviqtRupra#sUtamEqvAsyaq karma# Bavati ( ) | paqcCO gA#yatriqyA tri#H ShamRuddhaqtvAya# | aqdBirEqvauSha#dhIqH saMna#yati | OSha#dhIBiH paqSUn | paqSuBiqryaja#mAnam | SuqkraM tvA# SuqkrAyAqM jyOti#stvAq jyOti#ShyaqrcistvAq &rciShItyA#ha sarvaqtvAya# | paryA$ptyAq ana#ntarAyAya || 21 (16) 3.3.5 anuvAkaM 5 - AjyagrahaNam",
      "text_type": "brahmana"
    },
    {
      "section_id": "3.3.5.1",
      "file_info": "3.1-3.6",
      "text": "dEqvAqsuqrAH sam~Mya#ttA Asann | sa Eqtamindraq Ajya#syAvakAqSa-ma#paSyat | tEnAvai$kShata | tatO# dEqvA aBa#vann | parA&su#rAH | ya EqvaM ~MviqdvAnAjya#-maqvEkSha#tE | Bava#tyAqtmanA$ | parA$&syaq BrAtRu#vyO Bavati | braqhmaqvAqdinO# vadanti | yadAjyE#nAqnyAni# haqvI(gg)Shya#-BiGAqraya#ti | 22 (10)",
      "text_type": "brahmana"
    },
    {
      "section_id": "3.3.5.2",
      "file_info": "3.1-3.6",
      "text": "athaq kEnAjyaqmiti# | saqtyEnEti# brUyAt | cakShuqrvai saqtyam | saqtyEnaiqvaina#daq-BiGA#rayati | IqSvaqrO vA EqShO$&ndhO Bavi#tOH | yaScakShuqShA &&jya#maqvEkSha#tE | niqmIlyAvE$kShEta | dAqdhArAqtma~jcakShu#H | aqByAjya#M GArayati || Ajya#M gRuhNAti | 23 (10)",
      "text_type": "brahmana"
    },
    {
      "section_id": "3.3.5.3",
      "file_info": "3.1-3.6",
      "text": "CandA(gm)#siq vA Ajya$m | CandA(gg)#syEqva prI#NAti | caqturjuqhvAM gRu#hNAti | catu#ShpAdaH paqSava#H | paqSUnEqvAva#rundhE | aqShTAvu#paqBRuti# | aqShTAkSha#rA gAyaqtrI | gAqyaqtraH prAqNaH | prAqNamEqva paqSuShu# dadhAti | caqturddhruqvAyA$m | 24 (10)",
      "text_type": "brahmana"
    },
    {
      "section_id": "3.3.5.4",
      "file_info": "3.1-3.6",
      "text": "catu#ShpAdaH paqSava#H | paqSuShvEq-vOpari#ShTAqt-prati#tiShThati | yaqjaqmAqnaqdEqvaqtyA# vai juqhUH | BrAqtRuqvyaqdEqvaqtyO#paqBRut | caqturjuqhvAM gRuqhNanBUyO# gRuhNIyAt | aqShTAvu#paqBRuti# gRuqhNan kanI#yaH | yaja#mAnAyaiqva BrAtRu#vyaqmupa#stiM karOti || gaurvai sruca#H | caqturjuqhvAM gRu#hNAti | tasmAqccatu#ShpadI | 25 (10)",
      "text_type": "brahmana"
    },
    {
      "section_id": "3.3.5.5",
      "file_info": "3.1-3.6",
      "text": "aqShTAvu#paqBRuti# | tasmA#daqShTASa#PA | caqturddhruqvAyA$m | tasmAqccatu#H stanA | gAmEqva tath sa(gg)ska#rOti | sA&smaiq sa(gg)skRuqtEShaqmUrja#M duhE | yajjuqhvAM gRuqhNAti# | praqyAqjEByaqstat | yadu#paqBRuti# | praqyAqjAqnUqyAqjEByaqstat ( ) | sarva#smaiq vA Eqtad-yaqj~jAya# gRuhyatE | yaddhruqvAyAqmAjya$m || 26 (12) 3.3.6 anuvAkaM 6 - struKsAdanam",
      "text_type": "brahmana"
    },
    {
      "section_id": "3.3.6.1",
      "file_info": "3.1-3.6",
      "text": "ApO# dEvIragrEpuvO agrEguvaq ityA#ha | rUqpamEqvAsA#mEqtan-ma#hiqmAnaqM ~MvyAca#ShTE | agra# iqmaM ~Myaqj~jaM na#yaqtAgrE# yaqj~japa#tiqmityA#ha | agra# Eqva yaqj~jaM na#yanti | agrE# yaqj~japa#tim | yuqShmAnindrO#&vRuNIta vRutraqtUryE# yUqyamindra#mavRuNIddhvaM ~MvRutraqtUryaq ityA#ha | vRuqtra(gm) ha# haniqShyannindraq ApO# vavrE | ApOq hEndra#M ~MvavrirE | saqj~jAM-mEqvAsA#-mEqtath-sAmA#naqM ~MvyAca#ShTE | prOkShi#tAqH sthEtyA#ha | 27 (10)",
      "text_type": "brahmana"
    },
    {
      "section_id": "3.3.6.2",
      "file_info": "3.1-3.6",
      "text": "tEnApaqH prOkShi#tAH || aqgnir dEqvEByOq nilA#yata | kRuShNO# rUqpaM kRuqtvA | sa vanaqspatIqn prAvi#Sat | kRuShNO$&syAKarEqShThO$&gnayE$ tvAq svAhEtyA#ha | aqgnaya# EqvainaqM juShTa#M karOti | athO# aqgnErEqva mEdhaqmava#rundhE || vEdi#rasi baqr.qhiShE$ tvAq svAhEtyA#ha | praqjA vai baqr.qhiH | pRuqthiqvI vEdi#H | 28 (10)",
      "text_type": "brahmana"
    },
    {
      "section_id": "3.3.6.3",
      "file_info": "3.1-3.6",
      "text": "praqjA Eqva pRu#thiqvyAM prati#ShThApayati | baqr.qhira#si sruqgByastvAq svAhEtyA#ha | praqjA vai baqr.qhiH | yaja#mAnaqH sruca#H | yaja#mAnamEqva praqjAsuq prati#ShThApayati || diqvE tvAq&ntari#kShAya tvA pRuthiqvyai tvEti# baqr.qhirAqsAdyaq prOkSha#ti | EqBya Eqvaina#M ~MlOqkEByaqH prOkSha#ti | athaq tata#H saqha sruqcA puqrastA$t praqtya~jca#M graqnthiM pratyu#kShati | praqjA vai baqr.qhiH | yathAq sUtyai# kAqla Apa#H puqrastAqd-yanti# | 29 (10)",
      "text_type": "brahmana"
    },
    {
      "section_id": "3.3.6.4",
      "file_info": "3.1-3.6",
      "text": "tAqdRugEqva tat || svaqdhA piqtRuByaq ityA#ha | svaqdhAqkAqrO hi pi#tRuqNAm | UrgBa#va bar.hiqShadByaq itiq dakShi#NAyaiq SrONEqrOtta#rasyaiq nina#yatiq santa#tyai | mAsAq vai piqtarO# bar.hiqShada#H | mAsA#nEqva prI#NAti | mAsAq vA OSha#dhIr-vaqrddhaya#nti | mAsA$H pacantiq samRu#ddhyai | ana#tiskandan. ha paqrjanyO# var.Shati | yatraiqtadEqvaM kriqyatE$ || 30 (10)",
      "text_type": "brahmana"
    },
    {
      "section_id": "3.3.6.5",
      "file_info": "3.1-3.6",
      "text": "UqrjA pRu#thiqvIM ga#cCaqtEtyA#ha | pRuqthiqvyAmEqvOrja#M dadhAti | tasmA$t pRuthiqvyA UqrjA Bu#~jjatE | graqnthiM ~Mvisra(gm)#sayati | praja#nayatyEqva tat | UqrddhvaM prA~jcaqmudgU#DhaM praqtya~jcaqmAya#cCati | tasmA$t prAqcInaq(gm)q rEtO# dhIyatE | praqtIcI$H praqjA jA#yantE || viShNOqH stUpOq&sItyA#ha | yaqj~jO vai viShNu#H | 31 (10)",
      "text_type": "brahmana"
    },
    {
      "section_id": "3.3.6.6",
      "file_info": "3.1-3.6",
      "text": "yaqj~jasyaq dhRutyai$ | puqrastA$t prastaqraM gRu#hNAti | muKya#mEqvaina#M karOti | iya#ntaM gRuhNAti | praqjApa#tinA yaj~jamuqKEnaq saMmi#tam | iya#ntaM gRuhNAti | yaqj~jaqpaqruShAq saMmi#tam | iya#ntaM gRuhNAti | EqtAvaqdvai puru#ShE vIqrya$m | vIqrya# saMmitam | 32 (10)",
      "text_type": "brahmana"
    },
    {
      "section_id": "3.3.6.7",
      "file_info": "3.1-3.6",
      "text": "apa#rimitaM gRuhNAti | apa#rimitaqsyAva#ruddhyai | tasmi#n paqvitrEq api#sRujati | yaja#mAnOq vai pra#staqraH | prAqNAqpAqnau paqvitrE$ | yaja#mAna Eqva prA#NApAqnau da#dhAti || UrNA$mradasaM tvA stRuNAqmItyA#ha | yaqthAqyaqjurEqvai tat | svAqsaqsthaM dEqvEByaq ityA#ha | dEqvEBya# Eqvaina#th svAsaqsthaM ka#rOti | 33 (10)",
      "text_type": "brahmana"
    },
    {
      "section_id": "3.3.6.8",
      "file_info": "3.1-3.6",
      "text": "baqrq.qhiH stRu#NAti | praqjA vai baqr.qhiH | pRuqthiqvI vEdi#H | praqjA Eqva pRu#thiqvyAM prati#ShThApayati || ana#tidRuSna(gg) stRuNAti | praqjayaiqvaina#M paqSuBiqrana#tidRuSnaM karOti | dhAqraya#n prastaqraM pa#riqdhIn pari# dadhAti | yaja#mAnOq vai pra#staqraH | yaja#mAna Eqva tath svaqyaM pa#riqdhIn pari# dadhAti || gaqndhaqrvO#&si viqSvAva#suqrityA#ha | 34 (10)",
      "text_type": "brahmana"
    },
    {
      "section_id": "3.3.6.9",
      "file_info": "3.1-3.6",
      "text": "viSva#mEqvAyuqr-yaja#mAnE dadhAti | indra#sya bAqhura#siq dakShi#Naq ityA#ha | iqndriqyamEqva yaja#mAnE dadhAti | miqtrAvaru#Nau tvOttaraqtaH pari#dhattAqmityA#ha | prAqNAqpAqnau miqtrAvaru#Nau | prAqNAqpAqnA-vEqvAsmi#n dadhAti | sUrya#stvA puqrastA$t pAqtvityA#ha | rakSha#sAq-mapa#hatyai | kasyA$ScidaqBiSa#styAq ityA#ha | apa#rimitAdEqvaina#M pAti || 35 (10)",
      "text_type": "brahmana"
    },
    {
      "section_id": "3.3.6.10",
      "file_info": "3.1-3.6",
      "text": "vIqtihO$traM tvA kavaq ityA#ha | aqgnimEqva hOqtrENaq sama#rddhayati | dyuqmantaq(gm)q sami#dhImaqhItyA#haq sami#ddhyai | agnE# bRuqhanta#maddhvaqra ityA#haq vRuddhyai$ | viqSO yaqntrE sthaq ityA#ha | viqSAM ~Myatyai$ | uqdIqcInA$grEq nida#dhAtiq prati#ShThityai | vasU#nA(gm) ruqdrANA#-mAdiqtyAnAq(gm)q sada#si sIqdEtyA#ha | dEqvatA#nAmEqva sada#nE prastaqra(gm) sA#dayati || juqhUra#si GRuqtAcIq nAmnEtyA#ha | 36 (10)",
      "text_type": "brahmana"
    },
    {
      "section_id": "3.3.6.11",
      "file_info": "3.1-3.6",
      "text": "aqsau vai juqhUH | aqntari#kShamupaqBRut | pRuqthiqvI dhruqvA | tAsA#mEqtadEqva priqyaM nAma# | yad-GRuqtAcIti# | yad-GRuqtAcItyAha# | priqyENaiqvainAq nAmnA# sAdayati || EqtA a#sadanth-sukRuqtasya# lOqka ityA#ha | saqtyaM ~Mvai su#kRuqtasya# lOqkaH | saqtya EqvainA$H sukRuqtasya# lOqkE sA#dayati ( ) | tA vi#ShNO pAqhItyA#ha | yaqj~jO vai viShNu#H | yaqj~jasyaq dhRutyai$ | pAqhi yaqj~jaM pAqhi yaqj~japa#tiM pAqhi mAM ~Mya#j~jaqniyaqmityA#ha | yaqj~jAyaq yaja#mAnAyAqtmanE$ | tEBya# EqvASiShaqmASAqstE&nA$rtyai || 37 (16) 3.3.7 anuvAkaM 7 - AGAraH",
      "text_type": "brahmana"
    },
    {
      "section_id": "3.3.7.1",
      "file_info": "3.1-3.6",
      "text": "aqgninAq vai hOtrA$ | dEqvA asu#rA-naqBya#Bavann | aqgnayE# samiqddhyamA#nAqyA-nu#brUqhItyA#haq BrAtRu#vyABiBUtyai | Eka#vi(gm)Sati-middhmadAqrUNi# Bavanti | Eqkaqviq(gm)qSO vai puru#ShaH | puru#ShaqsyAptyai$ | pa~jca#daSEddhmadAqrUNyaq-ByAda#dhAti | pa~jca#daSaq vA a#rddhamAqsasyaq rAtra#yaH | aqrddhaqmAqsaqSaH sa#m~Mvathsaqra A$pyatE | trIn-pa#riqdhIn-pari#-dadhAti | 38 (10)",
      "text_type": "brahmana"
    },
    {
      "section_id": "3.3.7.2",
      "file_info": "3.1-3.6",
      "text": "UqrddhvE saqmidhAqvAda#dhAti | aqnUqyAqjEBya#H saqmidhaqmati#SinaShTi | ShaTthsaM pa#dyantE | ShaDvA Ruqtava#H | RuqtUnEqva prI#NAti | vEqdEnOpa#vAjayati | prAqjAqpaqtyO vai vEqdaH | prAqjAqpaqtyaH prAqNaH | yaja#mAna AhavaqnIya#H | yaja#mAna Eqva prAqNaM da#dhAti | 39 (10)",
      "text_type": "brahmana"
    },
    {
      "section_id": "3.3.7.3",
      "file_info": "3.1-3.6",
      "text": "trirupa#vAjayati | trayOq vai prAqNAH | prAqNAnEqvAsmi#n dadhAti | vEqdEnO#paqyatya# sruqvENa# prAjApaqtya-mA#GAqra-mAGA#rayati | yaqj~jO vai praqjApa#tiH | yaqj~jamEqva praqjApa#tiM muKaqta Ara#BatE | athO$ praqjApa#tiqH sarvA# dEqvatA$H | sarvA# Eqva dEqvatA$H prINAti || aqgnima#gnIt tristriqH saMmRuqDDhItyA#ha | tryA#vRuqddhi yaqj~jaH | 40 (10)",
      "text_type": "brahmana"
    },
    {
      "section_id": "3.3.7.4",
      "file_info": "3.1-3.6",
      "text": "athOq rakSha#sAqmapa#hatyai | paqriqdhInth-saMmA$rShTi | puqnAtyEqvainAn# | tristriqH saMmA$rShTi | tryA#vRuqddhi yaqj~jaH | athO# mEddhyaqtvAya# | athO# EqtE vai dE#vASvAH | dEqvAqSvAnEqva tath saMmA$rShTi | suqvaqrgasya# lOqkasyaq sama#ShTyai | AsI#nOq&nya-mA#GAqra-mAGA#rayati | 41 (10)",
      "text_type": "brahmana"
    },
    {
      "section_id": "3.3.7.5",
      "file_info": "3.1-3.6",
      "text": "tiShTha#nnaqnyam | yathA&nO# vAq ratha#m~MvA yuq~jjyAt | EqvamEqva tada#ddhvaqryur-yaqj~jaM ~Myu#nakti | suqvaqrgasya# lOqkasyAqByU$Dhyai | vaha#ntyEnaM grAqmyAH paqSava#H | ya EqvaM ~MvEda# || Buva#namasiq vipra#thaqsvEtyA#ha | yaqj~jO vai Buva#nam | yaqj~ja Eqva yaja#mAnaM praqjayA# paqSuBi#H prathayati | agnEq yaShTa#riqdaM namaq ityA#ha | 42 (10)",
      "text_type": "brahmana"
    },
    {
      "section_id": "3.3.7.6",
      "file_info": "3.1-3.6",
      "text": "aqgnirvai dEqvAnAqM ~MyaShTA$ | ya Eqva dEqvAnAqM ~MyaShTA$ | tasmA# Eqva nama#skarOti || juhvEhyaqgnistvA$ hvayati dEvayaqjyAyAq upa#BRuqdEhi# dEqvastvA# saviqtA hva#yati dEvayaqjyAyAq ityA#ha | AqgnEqyI vai juqhUH | sAqviqtryu#paqBRut | tAByA#mEqvainEq prasU#taq Ada#ttE || agnA#viShNUq mA vAqmava#kramiShaqmityA#ha | aqgniH puqrastA$t | viShNu#ryaqj~jaH paqScAt | 43 (10)",
      "text_type": "brahmana"
    },
    {
      "section_id": "3.3.7.7",
      "file_info": "3.1-3.6",
      "text": "tAByA#mEqva pra#tiq prOcyAqtyAkrA#mati | viji#hAthAqM mA mAq saMtA$ptaqmityAqhAhi(gm)#sAyai | lOqkaM mE# lOkakRutau kRuNutaqmityA#ha | AqSiSha#mEqvaitAmASA$stE || viShNOqH sthAna#maqsItyA#ha | yaqj~jO vai viShNu#H | Eqtat Kaluq vai dEqvAnAq-mapa#rAjita-mAqyata#nam | yad-yaqj~jaH | dEqvAnA#mEqvApa#rAjita Aqyata#nE tiShThati || iqta indrO# akRuNOd-vIqryA#NItyA#ha | 44 (10)",
      "text_type": "brahmana"
    },
    {
      "section_id": "3.3.7.8",
      "file_info": "3.1-3.6",
      "text": "iqndriqyamEqva yaja#mAnE dadhAti | saqmAqraByOqrddhvO a#ddhvaqrO di#viqspRuSaqmityA#haq vRuddhyai$ | AqGAqra-mA#GAqryamA#Naqmanu# samAqraBya# | Eqtasmi#n kAqlE dEqvAH su#vaqrgaM ~MlOqkamA#yann | sAqkShAdEqva yaja#mAnaH suvaqrgaM ~MlOqkamE#ti | athOq samRu#ddhEnaiqva yaqj~jEnaq yaja#mAnaH suvaqrgaM ~MlOqkamE#ti | ahru#tO yaqj~jO yaqj~japa#tEqrityAqhAnA$rtyai | indrA#vAqnth-svAhEtyA#ha | iqndriqyamEqva yaja#mAnE dadhAti | bRuqhadBA ityA#ha | 45 (10)",
      "text_type": "brahmana"
    },
    {
      "section_id": "3.3.7.9",
      "file_info": "3.1-3.6",
      "text": "suqvaqrgO vai lOqkO bRuqhadBAH | suqvaqrgasya# lOqkasyaq sama#ShTyai || yaqjaqmAqnaqdEqvaqtyA# vai juqhUH | BrAqtRuqvyaqdEqvaqtyO#paqBRut | prAqNa A#GAqraH | yath sa(gg)#spaqr.SayE$t | BrAtRu#vyE&sya prAqNaM da#ddhyAt | asa(gg)#spar.SayannaqtyAkrA#mati | yaja#mAna Eqva prAqNaM da#dhAti | pAqhimA$&gnEq duSca#ritAqdA mAq suca#ritE BaqjEtyA#ha | 46 (10)",
      "text_type": "brahmana"
    },
    {
      "section_id": "3.3.7.10",
      "file_info": "3.1-3.6",
      "text": "aqgnirvAva paqvitra$m | vRuqjiqnamanRu#taqM duSca#ritam | Ruqjuqkaqrma(gm) saqtya(gm) suca#ritam | aqgnirEqvaina#M ~MvRujiqnAda-nRu#tAqd-duSca#ritAtpAti | RuqjuqkaqrmE saqtyE suca#ritE Bajati | tasmA#dEqvamASA$stE | AqtmanO# gOpIqthAya# || SirOq vA Eqtad-yaqj~jasya# | yadA#GAqraH | AqtmA dhruqvA | 47 (10)",
      "text_type": "brahmana"
    },
    {
      "section_id": "3.3.7.11",
      "file_info": "3.1-3.6",
      "text": "AqGAqra-mAqGArya# dhruqvA(gm) sama#nakti | AqtmannEqva yaqj~jasyaq SiraqH prati#dadhAti | dviH sama#nakti | dvau hi prA#NApAqnau | tadA#huH | trirEqva sama#~jjyAt | tridhA#tuq hi Siraq iti# | Sira# ivaiqtad-yaqj~jasya# | athOq trayOq vai prAqNAH | prAqNAnEqvAsmi#n dadhAti ( ) || maqKasyaq SirO#&siq saMjyOti#ShAq jyOti#ra~gktAqmityA#ha | jyOti#rEqvAsmA# uqpari#ShTAd-dadhAti | suqvaqrgasya# lOqkasyAnu#KyAtyai || 48 (13) 3.3.8 anuvAkaM 8 - iDABakShaNam",
      "text_type": "brahmana"
    },
    {
      "section_id": "3.3.8.1",
      "file_info": "3.1-3.6",
      "text": "dhiShNi#yAq vA EqtE nyu#pyantE | yadbraqhmA | yaddhOtA$ | yada#ddhvaqryuH | yadaqgnIt | yad-yaja#mAnaH | tAn. yada#ntarEqyAt | yaja#mAnasya prAqNAnth-saMka#r.ShEt | praqmAyu#kaH syAt | puqrOqDASa#mapaqgRuhyaq saMca#ratyaddhvaqryuH | 49 (10)",
      "text_type": "brahmana"
    },
    {
      "section_id": "3.3.8.2",
      "file_info": "3.1-3.6",
      "text": "yaja#mAnAyaiqva tallOqka(gm) Si(gm)#Shati | nAsya# prAqNAnth-saMka#r.Shati | na praqmAyu#kO Bavati | puqrastA$t praqtya~g~gAsI#naH | iDA#yAq iDAqmAda#dhAti | hastyAq(gm)q hOtrE$ | paqSavOq vA iDA$ | paqSavaqH puru#ShaH | paqSuShvEqva paqSUn prati#ShThApayati | iDA#yaiq vA EqShA prajA#tiH | 50 (10)",
      "text_type": "brahmana"
    },
    {
      "section_id": "3.3.8.3",
      "file_info": "3.1-3.6",
      "text": "tAM prajA#tiqM ~Myaja#mAqnO&nuq prajA#yatE | dviraq~ggulA#vanaktiq parva#NOH | dviqpAd-yaja#mAnaqH prati#ShThityai | saqkRudupa#stRuNAti | dvirAda#dhAti | saqkRudaqBiGA#rayati | caqtuH saMpa#dyatE | caqtvAriq vai paqSOH pra#tiqShThAnA#ni | yAvA#nEqva paqSuH | tamupa#hvayatE | 51 (10)",
      "text_type": "brahmana"
    },
    {
      "section_id": "3.3.8.4",
      "file_info": "3.1-3.6",
      "text": "muKa#mivaq pratyupa#hvayEta | saqmuMqKAnEqva paqSUnupa#hvayatE | paqSavOq vA iDA$ | tasmAqth sA&nvAqraByA$ | aqddhvaqryuNA# caq yaja#mAnEna ca | upa#hUtaH paSuqmAna#sAqnItyA#ha | upaq hyE#nauq hvaya#tEq hOtA$ | iDA#yai dEqvatA#nA-mupahaqvE | upa#hUtaH paSuqmAn Ba#vati | ya EqvaM ~MvEda# | 52 (10)",
      "text_type": "brahmana"
    },
    {
      "section_id": "3.3.8.5",
      "file_info": "3.1-3.6",
      "text": "yAM ~Mvai hastyAqmiDA#mAqdadhA#ti | vAqcaH sA BA#gaqdhEya$m | yAmu#paqhvaya#tE | prAqNAnAq(gm)q sA | vAca#M caiqva prAqNA(gg)ScAva#rundhE || athaq vA Eqtarhyupa#hUtAyAqmiDA#yAm | puqrOqDASa#syaiqva ba#rhiqShadO# mImAq(gm)qsA | yaja#mAnaM dEqvA a#bruvann | haqvirnOq nirvaqpEti# | nAhama#BAqgO nirva#PsyAqmItya#bravIt | 53 (10)",
      "text_type": "brahmana"
    },
    {
      "section_id": "3.3.8.6",
      "file_info": "3.1-3.6",
      "text": "na mayA#&BAqgayA &nu#vakShyaqthEtiq vAga#bravIt | nAhama#BAqgA pu#rO&nuvAqkyA# BaviShyAqmIti# purO&nuvAqkyA$ | nAhama#BAqgA yAqjyA# BaviShyAqmIti# yAqjyA$ | na mayA#&BAqgEnaq vaSha#TkariShyaqthEti# vaShaTkAqraH | yad-ya#jamAnaBAqgaM niqdhAya# purOqDASa#M bar.hiqShada#M kaqrOti# | tAnEqva tad-BAqgina#H karOti | caqtuqrddhA ka#rOti | cata#srOq diSa#H | diqkShvE#va prati#tiShThati | baqr.qhiqShada#M karOti | 54 (10)",
      "text_type": "brahmana"
    },
    {
      "section_id": "3.3.8.7",
      "file_info": "3.1-3.6",
      "text": "yaja#mAnOq vai pu#rOqDASa#H | praqjA baqr.qhiH | yaja#mAnamEqva praqjAsuq prati#ShThApayati | tasmA#daqsthnA&nyAH praqjAH pra#tiqtiShTha#nti | mAq(gm)qsEnAqnyAH | athOq KalvA#huH | dakShi#NAq vA EqtA ha#vir-yaqj~jasyA$ntarvEqdyava#ruddhyantE | yat pu#rOqDASa#M bar.hiqShada#M kaqrOtIti# | caqtuqrddhA ka#rOti | caqtvArOq hyE#tE ha#vir-yaqj~jasyaqrtvija#H | 55 (10)",
      "text_type": "brahmana"
    },
    {
      "section_id": "3.3.8.8",
      "file_info": "3.1-3.6",
      "text": "braqhmA hOtA$&ddhvaqryuraqgnIt | tamaqBimRu#SEt | iqdaM braqhmaNa#H | iqda(gm) hOtu#H | iqdama#ddhvaqryOH | iqdamaqgnIdhaq iti# | yathaiqvAdaH sauqmyE$&ddhvaqrE | AqdESa#mRuqtvigByOq dakShi#NA nIqyantE$ | tAqdRugEqva tat | aqgnIdhE$ prathaqmAyAda#dhAti | 56 (10)",
      "text_type": "brahmana"
    },
    {
      "section_id": "3.3.8.9",
      "file_info": "3.1-3.6",
      "text": "aqgnimu#KAq hyRuddhi#H | aqgnimu#KAmEqvarddhiqM ~Myaja#mAna RuddhnOti || saqkRudu#paqstIryaq dvirAqdadha#t | uqpaqstIryaq dviraqBiGA#rayati | ShaTth saMpa#dyantE | ShaDvA Ruqtava#H | RuqtUnEqva prI#NAti | vEqdEna# braqhmaNE$ brahmaBAqgaM pari#harati | prAqjAqpaqtyO vai vEqdaH | prAqjAqpaqtyO braqhmA | 57 (10)",
      "text_type": "brahmana"
    },
    {
      "section_id": "3.3.8.10",
      "file_info": "3.1-3.6",
      "text": "saqviqtA yaqj~jasyaq prasU$tyai | athaq kAma#maqnyEna# | tatOq hOtrE$ | maddhyaqM ~MvA Eqtad-yaqj~jasya# | yaddhOtA$ | maqddhyaqta Eqva yaqj~jaM prI#NAti | athA$ddhvaqryavE$ | praqtiqShThA vA EqShA yaqj~jasya# | yada#ddhvaqryuH | tasmA$ddhavir-yaqj~jasyaiqtAmEqvAvRutaqmanu# | 58 (10)",
      "text_type": "brahmana"
    },
    {
      "section_id": "3.3.8.11",
      "file_info": "3.1-3.6",
      "text": "aqnyA dakShi#NA nIyantE | yaqj~jasyaq prati#ShThityai | aqgnima#gnIth saqkRuth sa#kRuqth saMmRuqDDhItyA#ha | parA#~givaq hyE#tar.hi# yaqj~jaH || iqShiqtA daivyAq hOtA#raq ityA#ha | iqShiqta(gm) hi karma# kriqyatE$ | BaqdraqvAcyA#yaq prEShi#tOq mAnu#ShaH sUktavAqkAya# sUqktA brUqhItyA#ha | AqSiSha#mEqvaitAmASA$stE | svaqgA daivyAq hOtRu#Byaq ityA#ha | yaqj~jamEqva tathsvaqgA ka#rOti ( ) | svaqstir-mAnu#ShEByaq ityA#ha | AqSiSha#mEqvaitAmASA$stE | Saqm~MyOr-brUqhItyA#ha | Saqm~MyumEqva bA#r.haspaqtyaM BA#gaqdhEyE#naq sama#rddhayati || 59 (14) 3.3.9 anuvAkaM 9 - prastaraprahArAdikam",
      "text_type": "brahmana"
    },
    {
      "section_id": "3.3.9.1",
      "file_info": "3.1-3.6",
      "text": "athaq srucA#vanuqShTugByAqM ~MvAja#vatIByAqM ~MvyU#hati | praqtiqShThA vA a#nuqShTuk | annaqM ~MvAjaqH prati#ShThityai | aqnnAdyaqsyAva#ruddhyai | prAcI$M juqhUmU#hati | jAqtAnEqva BrAtRu#vyAqn praNu#datE | praqtIcI#mupaqBRuta$m | jaqniqShyamA#NAnEqva prati#nudatE | sa viShU#ca EqvApOhya# saqpatnAqnq. yaja#mAnaH | aqsmin ~MlOqkE prati#tiShThati | 60 (10)",
      "text_type": "brahmana"
    },
    {
      "section_id": "3.3.9.2",
      "file_info": "3.1-3.6",
      "text": "dvAByA$m | dvipra#tiShThOq hi || vasu#ByastvA ruqdrEBya#stvA&&diqtyEByaqstvEtyA#ha | yaqthAqyaqjurEqvai tat | sruqkShu pra#staqrama#nakti | iqmE vai lOqkAH sruca#H | yaja#mAnaH prastaqraH | yaja#mAnamEqva tEja#sA&nakti | trEqdhA&na#kti | traya# iqmE lOqkAH | 61 (10)",
      "text_type": "brahmana"
    },
    {
      "section_id": "3.3.9.3",
      "file_info": "3.1-3.6",
      "text": "EqBya Eqvaina#M ~MlOqkEByO#&nakti | aqBiqpUqrvama#nakti | aqBiqpUqrvamEqva yaja#mAnaqM tEja#sA&nakti || aqkta(gm) rihA#NAq ityA#ha | tEjOq vA Ajya$m | yaja#mAnaH prastaqraH | yaja#mAnamEqva tEja#sA&nakti | viqyantuq vayaq ityA#ha | vaya# Eqvaina#M kRuqtvA | suqvaqrgaM ~MlOqkaM ga#mayati | 62 (10)",
      "text_type": "brahmana"
    },
    {
      "section_id": "3.3.9.4",
      "file_info": "3.1-3.6",
      "text": "praqjAM ~MyOniqM mA nirmRu#kShaqmityA#ha | praqjAyai# gOpIqthAya# || ApyA#yantAqmApaq OSha#dhayaq ityA#ha | Apa# EqvauSha#dhIqrApyA#yayati | maqrutAqM pRuSha#tayaqH sthEtyA#ha | maqrutOq vai vRuShTyA# ISatE | vRuShTi#mEqvAva#rundhE | diva#M gacCaq tatO# nOq vRuShTiqmEraqyEtyA#ha | vRuShTiqrvai dyauH | vRuShTi#mEqvAva#rundhE | 63 (10)",
      "text_type": "brahmana"
    },
    {
      "section_id": "3.3.9.5",
      "file_info": "3.1-3.6",
      "text": "yAvaqdvA a#ddhvaqryuH pra#staqraM praqhara#ti | tAva#daqsyAyu#rmIyatE | AqyuqShpA a#gnEq&syAyu#rmE pAqhItyA#ha | Ayu#rEqvAtman-dha#ttE | yAvaqdvA a#ddhvaqryuH pra#staqraM praqhara#ti | tAva#dasyaq cakShu#rmIyatE | caqkShuqShpA a#gnE&siq cakShu#rmE pAqhItyA#ha | cakShu#rEqvAtman-dha#ttE || dhruqvA&sItyA#haq prati#ShThityai || yaM pa#riqdhiM paqryadha#tthAq ityA#ha | 64 (10)",
      "text_type": "brahmana"
    },
    {
      "section_id": "3.3.9.6",
      "file_info": "3.1-3.6",
      "text": "yaqthAqyaqjurEqvaitat | agnE# dEva paqNiBi#r-vIqyamA#Naq ityA#ha | aqgnaya# EqvainaqM juShTa#M karOti | taM ta# Eqtamanuq jOSha#M BarAqmItyA#ha | saqjAqtAnEqvAsmAq anu#kAnkarOti | nEdEqSha tvada#pacEqtayA#tAq ityAqhAnu#KyAtyai || yaqj~jasyaq pAthaq upaq sami#taqmityA#ha | BUqmAna#mEqvOpai#ti | paqriqdhIn-praha#rati | yaqj~jasyaq sami#ShTyai | 65 (10)",
      "text_type": "brahmana"
    },
    {
      "section_id": "3.3.9.7",
      "file_info": "3.1-3.6",
      "text": "srucauq saM prasrA#vayati | yadEqva tatra# krUqram | tat-tEna# Samayati | juqhvAmu#paqBRuta$m | yaqjaqmAqnaqdEqvaqtyA# vai juqhUH | BrAqtRuqvyaqdEqvaqtyO#paqBRut | yaja#mAnAyaiqva BrAtRu#vyaqmupa#stiM karOti || saq(gg)qsrAqvaBA#gAqH sthEtyA#ha | vasa#vOq vai ruqdrA A#diqtyAH sa(gg)#srAqvaBA#gAH | tEShAqM tad-BA#gaqdhEya$m | 66 (10)",
      "text_type": "brahmana"
    },
    {
      "section_id": "3.3.9.8",
      "file_info": "3.1-3.6",
      "text": "tAnEqva tEna# prINAti | vaiqSvaqdEqvyarcA | EqtE hi viSvE# dEqvAH | triqShTug-Ba#vati | iqndriqyaM ~Mvai triqShTuk | iqndriqyamEqva yaja#mAnE dadhAti || aqgnErvAqmapa#nnagRuhasyaq sada#si sAdayAqmItyA#ha | iqyaM ~MvA aqgnirapa#nnagRuhaH | aqsyA EqvainEq sada#nE sAdayati | suqmnAya# sumninI suqmnE mA# dhattaqmityA#ha | 67 (10)",
      "text_type": "brahmana"
    },
    {
      "section_id": "3.3.9.9",
      "file_info": "3.1-3.6",
      "text": "praqjA vai paqSava#H suqmnam | praqjAmEqva paqSUnAqtmandha#ttE | dhuqri dhuqryau# pAtaqmityA#ha | jAqyAqpaqtyOr-gO#pIqthAya# || agnE#&dabdhAyO&SItatanOq ityA#ha | yaqthAqyaqjurEqvaitat | pAqhi mAq&dya diqvaH pAqhi prasi#tyai pAqhi duri#ShTyai pAqhi du#radmaqnyai pAqhi duSca#ritAqdityA#ha | AqSiSha#mEqvaitAmASA$stE | avi#ShaM naH piqtuM kRu#Nu suqShadAq yOniq(gg)q svAhEtI$ddhma-saqm~MvRuSca#nAnyanvAhAryaqpaca#nE &ByAqdhAya# PalIkaraNahOqmaM ju#hOti | ati#riktAniq vA i#ddhma saqm~MvRuSca#nAni | 68 (10)",
      "text_type": "brahmana"
    },
    {
      "section_id": "3.3.9.10",
      "file_info": "3.1-3.6",
      "text": "ati#riktAH PalIqkara#NAH | ati#riktamAjyOcCEShaqNam | ati#rikta EqvAti#riktaM dadhAti | athOq ati#riktE-naiqvAti#rikta-mAqptvA&va#rundhE || vEdi#r-dEqvEByOq nilA#yata | tAM ~MvEqdEnAnva#vindann | vEqdEnaq vEdi#M ~MvividuH pRuthiqvIm | sA pa#prathE pRuthiqvI pArthi#vAni | garBa#M biBartiq Buva#nEShvaqntaH | tatO# yaqj~jO jA#yatE viSvaqdAniqriti# puqrastA$th stambayaqjuShO# vEqdEnaq vEdiq(gm)q saMmAqShTryanu#vittyai | 69 (10)",
      "text_type": "brahmana"
    },
    {
      "section_id": "3.3.9.11",
      "file_info": "3.1-3.6",
      "text": "athOq yad-vEqdaScaq vEdi#Scaq Bava#taH | miqthuqnaqtvAyaq prajA$tyai | praqjApa#tEqrvA EqtAniq SmaSrU#Ni | yad-vEqdaH | patni#yA uqpasthaq Asya#ti | miqthuqnamEqva ka#rOti | viqndatE$ praqjAm | vEqda(gm) hOtA&&ha#vaqnIyA$th-stRuqNannE#ti | yaqj~jamEqva tath santa#nOqtyOtta#rasmA-darddhamAqsAt | ta(gm) santa#taqmutta#rE&rddhamAqsa Ala#BatE | 70 (10)",
      "text_type": "brahmana"
    },
    {
      "section_id": "3.3.9.12",
      "file_info": "3.1-3.6",
      "text": "taM kAqlEkA#laq Aga#tE yajatE || braqhmaqvAqdinO# vadanti | sa tvA a#ddhvaqryuH syA$t | yO yatO# yaqj~jaM pra#yuq~gktE | tadE#naM pratiShThAqpayaqtIti# | vAtAqdvA a#ddhvaqryuryaqj~jaM prayu#~gktE | dEvA# gAtuvidO gAqtuM ~MviqtvA gAqtumiqtEtyA#ha | yata# Eqva yaqj~jaM pra#yuq~gktE | tadE#naqM prati#ShThApayati | prati#tiShThati praqjayA# paqSuBiqr-yaja#mAnaH ( ) || 71 (10) 3.3.10 anuvAkaM 10 - patnIyOkravimOkaH",
      "text_type": "brahmana"
    },
    {
      "section_id": "3.3.10.1",
      "file_info": "3.1-3.6",
      "text": "yO vA aya#thAdEvataM ~Myaqj~jamu#paqcara#ti | A dEqvatA$ByO vRuScyatE | pApI#yAn Bavati | yO ya#thAdEvaqtam | na dEqvatA$Byaq AvRu#ScyatE | vasI#yAn Bavati | vAqruqNO vai pASa#H | iqmaM ~MviShyA#miq varu#Nasyaq pASaqmityA#ha | vaqruqNaqpAqSAdEqvainA$M mu~jcati | saqviqtRupra#sUtO yathAdEvaqtam | 72 (10)",
      "text_type": "brahmana"
    },
    {
      "section_id": "3.3.10.2",
      "file_info": "3.1-3.6",
      "text": "na dEqvatA$Byaq AvRu#ScyatE | vasI#yAn Bavati | dhAqtuScaq yOnau# sukRuqtasya# lOqka ityA#ha | aqgnirvai dhAqtA | puNyaqM karma# sukRuqtasya# lOqkaH | aqgnirEqvainA$M dhAqtA | puNyEq karma#Ni sukRuqtasya# lOqkE da#dhAti | syOqnaM mE# saqha patyA# karOqmItyA#ha | Aqtmana#Scaq yaja#mAnasyaq cAnA$tyai saqtvAMya# || samAyu#ShAq saMpraqjayEtyA#ha | 73 (10)",
      "text_type": "brahmana"
    },
    {
      "section_id": "3.3.10.3",
      "file_info": "3.1-3.6",
      "text": "AqSiSha#mEqvaitAmASA$stE pUrNapAqtrE | aqntaqtO#&nuqShTuBA$ | catu#ShpaqdvA EqtacCandaqH prati#ShThitaqM patni#yai pUrNapAqtrE Ba#vati | aqsmin ~MlOqkE prati#tiShThAqnIti# | aqsminnEqva lOqkE prati#tiShThati | athOq vAgvA a#nuqShTuk | vA~gmi#thuqnam | ApOq rEta#H praqjana#nam | EqtasmAqdvai mi#thuqnAdviqdyOta#mAnaH staqnaya#nvar.Shati | rEta#H siq~jcann | 74 (10)",
      "text_type": "brahmana"
    },
    {
      "section_id": "3.3.10.4",
      "file_info": "3.1-3.6",
      "text": "praqjAH pra#jaqnayann# || yadvai yaqj~jasyaq brahma#NA yuqjyatE$ | brahma#NAq vai tasya# vimOqkaH | aqdBiH SAnti#H | vimu#ktaqM ~MvA Eqtar.hiq yOktraqM brahma#NA | AqdAyai#naqtpatnI# saqhApa upa#gRuhNItEq SAntyai$ | aq~jjaqlau pU$rNapAqtramAna#yati | rEta# EqvAsyA$M praqjAM da#dhAti | praqjayAq hi ma#nuqShya#H pUqrNaH | muKaqM ~MvimRu#ShTE ( ) | aqvaqBRuqthasyaiqva rUqpaM kRuqtvOtti#ShThati || 75 (11) 3.3.11 anuvAkaM 11 - upavEShOpagUhanam",
      "text_type": "brahmana"
    },
    {
      "section_id": "3.3.11.1",
      "file_info": "3.1-3.6",
      "text": "paqriqvEqShO vA EqSha vanaqspatI#nAm | yadu#pavEqShaH | ya EqvaM ~MvEda# | viqndatE# parivEqShTAra$m | tamu#tkaqrE || yaM dEqvA ma#nuqShyE#Shu | uqpaqvEqShamadhA#rayann | yE aqsmadapa#cEtasaH | tAnaqsmaBya#-miqhAku#ru | upa#vEqShOpa#viDDhi naH | 76 (10)",
      "text_type": "brahmana"
    },
    {
      "section_id": "3.3.11.2",
      "file_info": "3.1-3.6",
      "text": "praqjAM puShTiqmathOq dhana$m | dviqpadO# naqScatu#ShpadaH | dhruqvAna-na#pagAn-kuqrviti# puqrastA$t praqtya~jcaqmupa#gUhati | tasmA$t puqrastA$t praqtya~jca#H SUqdrA ava#syanti | sthaqviqmaqta upa#gUhati | apra#tivAdina EqvainA$n kurutE || dhRuShTiqrvA u#pavEqShaH | SuqcArtO vajrOq brahma#NAq sa(gm)Si#taH | yOpa#vEqShE Suk | sA&mumRu#cCatuq yaM dviqShma iti# | 77 (10)",
      "text_type": "brahmana"
    },
    {
      "section_id": "3.3.11.3",
      "file_info": "3.1-3.6",
      "text": "athA$smai nAmaq gRuhyaq praha#rati | niraqmuM nu#daq Oka#saH | saqpatnOq yaH pRu#taqnyati# | niqrbAqddhyE#na haqviShA$ | indra# ENaqM parA#SarIt | iqhi tiqsraH pa#rAqvata#H | iqhi pa~jcaqjanAq(gm)q ati# | iqhi tiqsrO&ti# rOcaqnA yAva#t | sUryOq asa#d-diqvi | paqraqmAM tvA# parAqvata$m | 78 (10)",
      "text_type": "brahmana"
    },
    {
      "section_id": "3.3.11.4",
      "file_info": "3.1-3.6",
      "text": "indrO# nayatu vRutraqhA | yatOq na punaqrAya#si | SaqSvaqtIByaqH samA$Byaq iti# | triqvRudvA EqSha vajrOq brahma#NAq sa(gm)Si#taH | Suqcaivaina#M ~MviqddhvA | EqByO lOqkEByO# niqrNudya# | vajrE#Naq brahma#NA stRuNutE | haqtO# &sAvava#dhiShmAq-mumityA#haq stRutyai$ | yaM dviqShyAttaM dhyA#yEt | Suqcaivaina#-marpayati ( ) || 79 (10) Prapaataka KOrvai with starting Words of 1 to 11 Anuvaakams :- (pratyu#ShTaM - diqvaH Silpaq - maya#j~jO - dhRuqtaM ca# - dEvAsuqrAH sa Eqtamindraq - ApO# dEvI - raqgninAq - dhiShNi#yAq - athaq srucauq - yO vA aya#thAdEvataM - parivEqShO vA EkA#daSa) KOrvai with starting Words of 1, 11, 21 Series of Dasinis :- (pratyu#ShTaq - maya#j~ja - EqShA hi viSvE#ShAM dEqvAnA# - mUqrjA pRu#thiqvI - mathOq rakSha#sAqM - tAM prajA#tiqM - dvAByAqM - taM kAqlEkA#lEq nava#saptatiH) First and Last Word 3rd Ashtakam 3rd Prapaatakam :- (pratyu#ShTa(gm) - Suqcaivaina#marpayati) || hari#H Om || || kRuShNa yajurvEdIya taittirIya brAhmaNE tRutIyAShTakE tRutIya prapAThakaH samAptaH || =================================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 3.4 tRutIyAShTakE caturthaH prapAThakaH - puruShamEdhaH 3.4.1 tO 3.4.19 -puruShamEdhaH",
      "text_type": "brahmana"
    },
    {
      "section_id": "3.4.1.1",
      "file_info": "3.1-3.6",
      "text": "brahma#NE brAhmaqNamAla#BatE | kShaqtrAya# rAjaqnya$m | maqrudByOq vaiSya$m | tapa#sE SUqdram | tama#sEq taska#ram | nAra#kAya vIraqhaNa$m | pAqpmanE$ klIqbam | AqkraqyAyA#yOqgUm | kAmA#ya pu(gg)ScaqlUm | ati#kruShTAya mAgaqdham || 1",
      "text_type": "brahmana"
    },
    {
      "section_id": "3.4.2.1",
      "file_info": "3.1-3.6",
      "text": "gIqtAya# sUqtam | nRuqttAya# SailUqSham | dharmA#ya saBAcaqram | naqrmAya# rEqBam | nari#ShThAyai BImaqlam | hasA#yaq kAri$m | AqnaqndAya# strIShaqKam | praqmudE# kumArIpuqtram | mEqdhAyai# rathakAqram | dhairyA#yaq takShA#Nam || 2",
      "text_type": "brahmana"
    },
    {
      "section_id": "3.4.3.1",
      "file_info": "3.1-3.6",
      "text": "SramA#ya kaulAqlam | mAqyAyai# kArmAqram | rUqpAya# maNikAqram | SuBE# vaqpam | SaqraqvyA#yA iShukAqram | hEqtyai dha#nvakAqram | karma#NE jyAkAqram | diqShTAya# rajjusaqrgam | mRuqtyavE# mRugaqyum | anta#kAya Svaqnita$M || 3",
      "text_type": "brahmana"
    },
    {
      "section_id": "3.4.4.1",
      "file_info": "3.1-3.6",
      "text": "saqndhayE# jAqram | gEqhAyO#papaqtim | nir.Ru#tyai pariviqttam | Artyai# parivividAqnam | arA$ddhyai didhiShUqpati$m | paqvitrA#ya BiqShaja$m | praqj~jAnA#ya nakShatradaqraq.Sam | niShkRu#tyai pESaskAqrIm | balA#yO paqdAm | varNA#yAnUqrudha$m || 4",
      "text_type": "brahmana"
    },
    {
      "section_id": "3.4.5.1",
      "file_info": "3.1-3.6",
      "text": "naqdIBya#H pau~jjiqShTam | RuqkShIkA$ByOq naiShA#dam | puqruqShaqvyAqGrAya# duqrmada$m | praqyudByaq unma#ttam | gaqndhaqrvAqPsaqrAByOq vrAtya$m | saqrpaqdEqvaqjaqnEByO &pra#tipadam | avE$ByaH kitaqvam | iqryatA#yAq aki#tavam | piqSAqcEByO# bidalakAqram | yAqtuqdhAnE$ByaH kaNTakakAqram || 5",
      "text_type": "brahmana"
    },
    {
      "section_id": "3.4.6.1",
      "file_info": "3.1-3.6",
      "text": "uqthsAqdEBya#H kuqbjam | praqmudE# vAmaqnam | dvAqrByaH srAqmam | svapnA#yAqndham | adha#rmAya badhiqram | saqj~jAMnA#ya smarakAqrIm | praqkAqmOdyA#yOpaqsada$m | AqSiqkShAyai$ praqSnina$m | uqpaqSiqkShAyA# aBipraqSnina$m | maqryAdA#yai praSnavivAqkam || 6",
      "text_type": "brahmana"
    },
    {
      "section_id": "3.4.7.1",
      "file_info": "3.1-3.6",
      "text": "Rutyai$ stEqnahRu#dayam | vaira#hatyAyaq piSu#nam | vivi#ttyai kShaqttAra$m | aupa#draShTAya saMgrahIqtAra$m | balA#yAnucaqram | BUqmnE pa#riShkaqndam | priqyAya# priyavAqdina$m | ari#ShTyA aSvasAqdam | mEdhA#ya vAsaH palpUqlIm | praqkAqmAya# rajayiqtrIm || 7",
      "text_type": "brahmana"
    },
    {
      "section_id": "3.4.8.1",
      "file_info": "3.1-3.6",
      "text": "BAyai# dArvAhAqram | praqBAyA# AgnEqndham | nAka#sya pRuqShThAyA#BiShEqktAra$m | braqddhnasya# viqShTapA#ya pAtranirNEqgam | dEqvaqlOqkAya# pESiqtAra$m | maqnuqShyaqlOqkAya# prakariqtAra$m | sarvE$ByO lOqkEBya# upasEqktAra$m | ava#rtyai vaqdhAyO#pamanthiqtAra$m | suvaqrgAya# lOqkAya# BAgaqduGa$m | var.Shi#ShThAyaq nAkA#ya parivEqShTAra$m || 8",
      "text_type": "brahmana"
    },
    {
      "section_id": "3.4.9.1",
      "file_info": "3.1-3.6",
      "text": "armE$ByO hastiqpam | jaqvAyA$Svaqpam | puShTyai# gOpAqlam | tEja#sE&japAqlam | vIqryA#yAvipAqlam | irA#yai kIqnASa$m | kIqlAlA#ya surAkAqram | BaqdrAya# gRuhaqpam | SrEya#sE vittaqdham | addhya#kShAyAnukShaqttAra$m || 9",
      "text_type": "brahmana"
    },
    {
      "section_id": "3.4.10.1",
      "file_info": "3.1-3.6",
      "text": "maqnyavE#&yastAqpam | krOdhA#ya nisaqram | SOkA#yABisaqram | uqtkUqlaqviqkUqlAByA$M triqsthina$m | yOgA#ya yOqktAra$m | kShEmA#ya vimOqktAra$m | vapu#ShE mAnaskRuqtam | SIlA#yA~jjanIkAqram | nir.Ru#tyai kOSakAqrIm | yaqmAyAqsUm || 10",
      "text_type": "brahmana"
    },
    {
      "section_id": "3.4.11.1",
      "file_info": "3.1-3.6",
      "text": "yaqmyai# yamaqsUm | atha#rvaqByO&va#tOkAm | saqm~MvaqthsaqrAya# paryAqriNI$m | paqriqvaqthsaqrAyAvi#jAtAm | iqdAqvaqthsaqrAyA#paqskadva#rIm | iqdvaqthsaqrAyAqtItva#rIm | vaqthsaqrAyaq vija#rjarAm | saqrvaqthsaMqrAyaq pali#knIm | vanA#ya vanaqpam | aqnyatO#raNyAya dAvaqpam || 11",
      "text_type": "brahmana"
    },
    {
      "section_id": "3.4.12.1",
      "file_info": "3.1-3.6",
      "text": "sarO$ByO dhaivaqram | vESa#ntAByOq dASa$m | uqpaqsthAva#rIByOq bainda$m | naqDvaqlABya#H SauShkaqlam | pAqryA#ya kaivaqrtam | aqvAqryA#ya mArgAqram | tIqrthEBya# Aqndam | viSha#mEByO mainAqlam | svanE$ByaqH parNa#kam | guhA$ByaqH kirA#tam | sAnu#ByOq jamBa#kam | parva#tEByaqH kiM pU#ruSham || 12",
      "text_type": "brahmana"
    },
    {
      "section_id": "3.4.13.1",
      "file_info": "3.1-3.6",
      "text": "praqtiqSrutkA#yA Rutuqlam | GOShA#ya BaqSham | antA#ya bahuvAqdina$m | aqnaqntAyaq mUka$m | maha#sE vINAvAqdam | krOSA#ya tUNavaqddhmam | AqkraqndAya# dunduByAGAqtam | aqvaqraqspaqrAya# Sa~gKaqddhmam | RuqBuByO#&jinasandhAqyam | sAqddhyEBya#ScarmaqmNam || 13",
      "text_type": "brahmana"
    },
    {
      "section_id": "3.4.14.1",
      "file_info": "3.1-3.6",
      "text": "bIqBaqthsAyai# paulkaqsam | BUtyai# jAgaraqNam | aBU$tyai svapaqnam | tuqlAyai# vANiqjam | varNA#ya hiraNyakAqram | viSvE$ByO dEqvEBya#H siddhmaqlam | paqScAqd-dOqShAya# glAqvam | Rutyai# janavAqdina$m | vyRu#ddhyA apagaqlBam | saq(gm)qSaqrAya# praqcCida$m || 14",
      "text_type": "brahmana"
    },
    {
      "section_id": "3.4.15.1",
      "file_info": "3.1-3.6",
      "text": "hasA#ya pu(gg)ScaqlUmAla#BatE | vIqNAqvAqdaM gaNa#kaM gIqtAya# | yAda#sE SAbuqlyAm | naqrmAya# BadravaqtIm | tUqNaqvaqddhmaM grA#maqNya#M pANisaMGAqtaM nRuqttAya# | mOdA#yAnuqkrOSa#kam | AqnaqndAya# talaqvam || 15",
      "text_type": "brahmana"
    },
    {
      "section_id": "3.4.16.1",
      "file_info": "3.1-3.6",
      "text": "aqkShaqrAqjAya# kitaqvam | kRuqtAya# saBAqvina$m | trEtA#yA Adinavadaqrq.Sam | dvAqpaqrAya# bahiqH sada$m | kala#yE saBAsthAqNum | duqShkRuqtAya# caqrakA#cAryam | addhva#nE brahmacAqriNa$m | piqSAqcEBya#H sailaqgam | piqpAqsAyai# gOvyaqcCam | nir.Ru#tyai gOGAqtam | kShuqdhE gO#vikaqrtam | kShuqttRuqShNAByAqM tam | yO gAM ~MviqkRunta#ntaM mAq(gm)qsaM BikSha#mANa upaqtiShTha#tE || 16",
      "text_type": "brahmana"
    },
    {
      "section_id": "3.4.17.1",
      "file_info": "3.1-3.6",
      "text": "BUmyai# pIThasaqrpiNaqmAla#BatE | aqgnayE&(gm)#saqlam | vAqyavE# cANDAqlam | aqntari#kShAya va(gm)Sanaqrtina$m | diqvE Ka#laqtim | sUryA#ya haryaqkSham | caqndrama#sE mirmiqram | nakSha#trEByaH kiqlAsa$m | ahnE# SuqklaM pi#~ggaqlam | rAtri#yai kRuqShNaM pi#~ggAqkSham || 17",
      "text_type": "brahmana"
    },
    {
      "section_id": "3.4.18.1",
      "file_info": "3.1-3.6",
      "text": "vAqcE puru#ShaqmAla#BatE | prAqNama#pAqnaM ~MvyAqnamu#dAqna(gm) sa#mAqnaM tAn. vAqyavE$ | sUryA#yaq cakShuqrAla#BatE | mana#Scaqndrama#sE | diqgmyaH SrOtra$m | praqjApa#tayEq puru#Sham || 18",
      "text_type": "brahmana"
    },
    {
      "section_id": "3.4.19.1",
      "file_info": "3.1-3.6",
      "text": "athaiqtAnarU#pEByaq Ala#BatE | ati#hrasvaq-mati#dIrGam | ati#kRuSaqmatya(gm)#salam | ati#Suklaq-mati#kRuShNam | ati#SlakShNaq-mati#lOmaSam | ati#kiriTaq-mati#danturam | ati#mirmiraq-mati#mEmiSham | AqSAyai# jAqmim | praqtIqkShAyai# kumAqrIm || 19 Prapaataka KOrvai with starting Words of 1 to 19 Anuvaakams :- (brahma#NE - gIqtAyaq - SramA#ya - saqndhayE# - naqdIBya# - uthsAqdEByaq -Rutyaiq - BAyAq - armE$ByO - maqnyavE# - yaqmyai# daSa# daSaq - sarO$ByOq dvAda#Sa - pratiqSrutkA#yai - bIBaqthsAyaiq daSa# daSaq - hasA#ya saqptA- kSha#rAqjAyaq trayO#daSaq - BUmyaiq daSa# - vAqcE ShaDathaq - navaikAqnna vi(gm)#SatiH ) KOrvai with starting Words of 1, 11, 21 Series of Dasinis :- (brahma#NE - yaqmyai# nava#daSa) First and Last Word 3rd Ashtakam 4th Prapaatakam :- (brahma#NE - kumAqrIm) || hari#H Om || || kRuShNa yajurvEdIya taittirIya brAhmaNE tRutIyAShTakE caturtha prapAThakaH samAptaH || =============================OM namaH paramAtmanE, SrI mahAgaNapatayE namaH SrI guruByO namaH, haqriqH OM 3.5 tRutIyAShTakE pa~jcamaH prapAThakaH - iShTihautram 3.5.1 anuvAkaM 1 - hOturjapaH purastAth sAmidhEnInAm",
      "text_type": "brahmana"
    },
    {
      "section_id": "3.5.1.1",
      "file_info": "3.1-3.6",
      "text": "saqtyaM prapa#dyE | RuqtaM prapa#dyE | aqmRutaqM prapa#dyE | praqjApa#tEH priqyAM taqnuvaqmanA$rtAqM prapa#dyE | iqdamaqhaM pa#~jcadaqSEnaq vajrE#Na | dviqShantaqM BrAtRu#vyaqmava#krAmAmi | yO$&smAn dvEShTi# | yaM ca# vaqyaM dviqShmaH | BUrBuvaqH suva#H | him || 1 (10) 3.5.2 anuvAkaM 2 - sAmidhEnImranvAha",
      "text_type": "brahmana"
    },
    {
      "section_id": "3.5.2.1",
      "file_info": "3.1-3.6",
      "text": "pra vOq vAjA# aqBidya#vaH | haqviShma#ntO GRuqtAcyA$ | dEqvA~jji#gAti sumnaqyuH || agnaq AyA#hi vIqtayE$ | gRuqNAqnO haqvyadA#tayE | ni hOtA# sathsi baqraq.hiShi# || taM tvA# saqmidBi#ra~ggiraH | GRuqtEna# varddhayAmasi | bRuqhacCO#cA yaviShThya || sa na#H pRuqthu SraqvAyya$m | 2 (10)",
      "text_type": "brahmana"
    },
    {
      "section_id": "3.5.2.2",
      "file_info": "3.1-3.6",
      "text": "acCA# dEva vivAsasi | bRuqhada#gnE suqvIrya$m || IqDEnyO# namaqsya#stiqraH | tamA(gm)#si dar.SaqtaH | samaqgniri#ddhyatEq vRuShA$ || vRuShO# aqgniH sami#ddhyatE | aSvOq na dE#vaqvAha#naH | ta(gm) haqviShma#nta IDatE || vRuSha#NaM tvA vaqyaM ~MvRuShann# | vRuShA#NaqH sami#dhImahi | 3 (10)",
      "text_type": "brahmana"
    },
    {
      "section_id": "3.5.2.3",
      "file_info": "3.1-3.6",
      "text": "agnEq dIdya#taM bRuqhat || aqgniM dUqtaM ~MvRu#NImahE | hOtA#raM ~MviqSvavE#dasam | aqsya yaqj~jasya# suqkratu$m || saqmiqddhyamA#nO addhvaqrE | aqgniH pA#vaqka IDya#H | SOqciShkE#SaqstamI#mahE || sami#ddhO agna Ahuta | dEqvAn. ya#kShi svaddhvara | tva(gm) hi ha#vyaqvADasi# ( ) || Aju#hOta duvaqsyata# | aqgniM pra#yaqtya#ddhvaqrE | vRuqNIqddhva(gm) ha#vyaqvAha#nam || tvaM ~Mvaru#Na uqta miqtrO a#gnE | tvAM ~Mva#rddhanti maqtiBiqrvasi#ShThAH | tvE vasu# suShaNaqnAni# santu | yUqyaM pA#ta svaqstiBiqH sadA# naH || 4 (17) 3.5.3 anuvAkaM 3 - praramuktvA nividO&nUcya dEvatA AvAhayati",
      "text_type": "brahmana"
    },
    {
      "section_id": "3.5.3.1",
      "file_info": "3.1-3.6",
      "text": "agnE# maqhA(gm) a#si brAhmaNa BArata | asAqvasau$ || dEqvEddhOq manvi#ddhaH | RuShi#ShTutOq viprA#numaditaH | kaqviqSaqstO brahma#sa(gm)SitO GRuqtAha#vanaH | praqNIr-yaqj~jAnA$m | raqthIra#ddhvaqrANA$m | aqtUrtOq hOtA$ | tUrNi#r.havyaqvAT | AspAtra#M juqhUr-dEqvAnA$m | 5 (10)",
      "text_type": "brahmana"
    },
    {
      "section_id": "3.5.3.2",
      "file_info": "3.1-3.6",
      "text": "caqmaqsO dE#vaqpAna#H | aqrA(gm) i#vAgnE nEqmirdEqvA(gg)stvaM pa#riqBUra#si | Ava#ha dEqvAn. yaja#mAnAya || aqgnima#gnaq Ava#ha | sOmaqmAva#ha | aqgnimAva#ha | praqjApa#tiqmAva#ha | aqgnIShOmAqvAva#ha | iqndrAqgnI Ava#ha | indraqmAva#ha ( ) | maqhEqndramAva#ha | dEqvA(gm) A$jyaqpA(gm) Ava#ha | aqgni(gm) hOqtrAyAva#ha | svaM ma#hiqmAnaqmAva#ha | A cA$gnE dEqvAn. vaha# | suqyajA# ca yaja jAtavEdaH || 6 (16) 3.5.4 anuvAkaM 4 - srucAvAdApayati",
      "text_type": "brahmana"
    },
    {
      "section_id": "3.5.4.1",
      "file_info": "3.1-3.6",
      "text": "aqgnir. hOtAq vEtvaqgniH | hOqtraM ~MvE$ttu prAviqtram | smO vaqyam | sAqdhu tE# yajamAna dEqvatA$ | GRuqtava#tI-maddhvaryOq srucaqmA&sya#sva | dEqvAqyuva#M ~MviqSvavA#rAm | IDA#mahai dEqvA(gm) IqDEnyAn# | naqmaqsyAma# namaqsyAn# | yajA#ma yaqj~jiyAn# || 7 (9) 3.5.5 anuvAkaM 5 - prayAjAH",
      "text_type": "brahmana"
    },
    {
      "section_id": "3.5.5.1",
      "file_info": "3.1-3.6",
      "text": "saqmidhO# agnaq Ajya#sya viyantu | tanUqnapA#dagnaq Ajya#sya vEtu | iqDO a#gnaq Ajya#sya viyantu | baqrq.hira#gnaq Ajya#sya vEtu | svAhAq&gnim | svAhAq sOma$m | svAhAq&gnim | svAhA$ praqjApa#tim | svAhAq&gnIShOmau$ | svAhE$ndrAqgnI ( ) | svAhEndra$m | svAhA# mahEqndram | svAhA# dEqvA(gm) A$jyaqpAn | svAhAq&gni(gm) hOqtrAjju#ShAqNAH | agnaq Ajya#sya viyantu || 8 (15) 3.5.6 anuvAkaM 6 - ajyaBAgayOH purOnuvAkyE",
      "text_type": "brahmana"
    },
    {
      "section_id": "3.5.6.1",
      "file_info": "3.1-3.6",
      "text": "aqgnir-vRuqtrANi# ja~gGanat | draqviqNaqsyur-vi#paqnyayA$ | sami#ddhaH Suqkra Ahu#taH | juqShAqNO aqgnirAjya#sya vEtu | tva(gm) sO#mAsiq satpa#tiH | tva(gm) rAjOqta vRu#traqhA | tvaM BaqdrO a#siq kratu#H | juqShAqNaH sOmaq Ajya#sya haqviShO# vEtu | aqgniH praqtnEnaq janma#nA | SumBA#nastaqnuvaq(gg)q svAm ( ) | kaqvir-viprE#Na vAvRudhE | juqShAqNO aqgnirAjya#sya vEtu | sOma# gIqrBiShTvA# vaqyam | vaqrddhayA#mO vacOqvida#H | suqmRuqDIqkO naq Avi#Sa | juqShAqNaH sOmaq Ajya#sya haqviShO# vEtu || 9 (16) (svA(gm) ShaTca#) (A6) 3.5.7 anuvAkaM 7 - haviShAM yAjyAnuvAkyAH",
      "text_type": "brahmana"
    },
    {
      "section_id": "3.5.7.1",
      "file_info": "3.1-3.6",
      "text": "aqgnir-mUqrddhA diqvaH kaqkut | pati#H pRuthiqvyA aqyam | aqpA(gm) rEtA(gm)#si jinvati | BuvO# yaqj~jasyaq raja#saSca nEqtA | yatrA# niqyudBiqH saca#sE SiqvABi#H | diqvi mUqrddhAna#M dadhiShE suvaqrq.ShAm | jiqhvAma#gnE cakRuShE havyaqvAha$m | prajA#patEq na tvadEqtAnyaqnyaH | viSvA# jAqtAniq pariq tA ba#BUva | yat-kA#mAstE juhuqmastannO# astu | 10 (10)",
      "text_type": "brahmana"
    },
    {
      "section_id": "3.5.7.2",
      "file_info": "3.1-3.6",
      "text": "vaqya(gg) syA#maq pata#yO rayIqNAm | sa vE#da puqtraH piqtaraq(gm)q sa mAqtara$m | sa sUqnurBu#vaqthsa Bu#vaqtpuna#rmaGaH | sa dyAmaurNO#daqntari#kShaq(gm)q sa suva#H | sa viSvAq BuvO# aBavaqthsa A&Ba#vat | agnI#ShOmAq savE#dasA | sahU#tI vanataqM gira#H | saM dE#vaqtrA ba#BUvathuH | yuqvamEqtAni# diqvi rO#caqnAni# | aqgniSca# sOmaq sakra#tU adhattam | 11 (10)",
      "text_type": "brahmana"
    },
    {
      "section_id": "3.5.7.3",
      "file_info": "3.1-3.6",
      "text": "yuqva(gm) sindhU(gm)# raqBiSa#stE-ravaqdyAt | agnI#ShOmAq-vamu#~jcataM gRuBIqtAn | indrA$gnI rOcaqnA diqvaH | pariq vAjE#Shu BUShathaH | tadvA$M cEtiq pravIqrya$m | Snatha#dvRuqtramuqta sa#nOtiq vAja$m | indrAq yO aqgnI sahu#rI sapaqryAt | iqraqjyantA# vasaqvya#syaq BUrE$H | saha#stamAq saha#sA vAjaqyantA$ | Endra# sAnaqsi(gm) raqyim | 12 (10)",
      "text_type": "brahmana"
    },
    {
      "section_id": "3.5.7.4",
      "file_info": "3.1-3.6",
      "text": "saqjitvA#na(gm) sadAqsaha$m | var.Shi#ShThamUqtayE# Bara | prasa#sAhiShE puruhUtaq SatrUn# | jyEShTha#stEq SuShma# iqha rAqtira#stu | indrABa#raq dakShi#NEnAq vasU#ni | patiqH sindhU#nAmasi rEqvatI#nAm | maqhA(gm) indrOq ya Oja#sA | paqrjanyO# vRuShTiqmA(gm) i#va | stOmai$rvaqthsasya# vAvRudhE | maqhAM indrO# nRuqvadAca#r.ShaNiqprAH | 13 (10)",
      "text_type": "brahmana"
    },
    {
      "section_id": "3.5.7.5",
      "file_info": "3.1-3.6",
      "text": "uqta dviqbar.hA# amiqnaH sahO#BiH | aqsmaqdriya#gvAvRudhE vIqryA#ya | uqruH pRuqthuH sukRu#taH kaqrtRuBi#rBUt | piqprIqhi dEqvA(gm) u#SaqtO ya#viShTha | viqdvAM RutU(gm)r. Ru#tupatE yajEqha | yE daivyA# RuqtvijaqstEBi#ragnE | tva(gm) hOtRU#NAmaqsyAya#jiShThaH || aqgni(gg) svi#ShTaqkRuta$m | ayA#DaqgniraqgnEH priqyA dhAmA#ni | ayAqTthsOma#sya priqyA dhAmA#ni | 14 (10)",
      "text_type": "brahmana"
    },
    {
      "section_id": "3.5.7.6",
      "file_info": "3.1-3.6",
      "text": "ayA#DaqgnEH priqyA dhAmA#ni | ayA$TpraqjApa#tEH priqyA dhAmA#ni | ayA#DaqgnIShOma#yOH priqyA dhAmA#ni | ayA#DindrAgniqyOH priqyA dhAmA#ni | ayAqDindra#sya priqyA dhAmA#ni | ayA$NmahEqndrasya# priqyA dhAmA#ni | ayA$DdEqvAnA#-mAjyaqpAnA$M priqyA dhAmA#ni | yakSha#daqgnEr. hOtu#H priqyA dhAmA#ni | yakShaqthsvaM ma#hiqmAna$m | Aya#jatAqmEjyAq iSha#H ( ) | kRuqNOtuq sO a#ddhvaqrA jAqtavE#dAH | juqShatA(gm)# haqviH | agnEq yadaqdya viqSO a#ddhvarasya hOtaH | pAva#ka SOcEq vEShTva(gm) hi yajvA$ | RuqtA ya#jAsi mahiqnA vi yadBUH | haqvyA va#ha yaviShThaq yA tE# aqdya || 15 (16) (aqstvaq - dhaqttaq(gm) - raqyiM - ca#r.ShaNiqprAH - sOma#sya priqyA dhAmAq - nIShaqH ShaTca#) (A7) 3.5.8 anuvAkaM 8 - iDOpAhvAnAm",
      "text_type": "brahmana"
    },
    {
      "section_id": "3.5.8.1",
      "file_info": "3.1-3.6",
      "text": "upa#hUta(gm) rathantaqra(gm) saqha pRu#thiqvyA | upa# mA rathantaqra(gm) saqha pRu#thiqvyA hva#yatAm | upa#hUtaM ~MvAmadEqvya(gm) saqhAntari#kShENa | upa# mA vAmadEqvya(gm) saqhAntari#kShENa hvayatAm | upa# hUtaM bRuqhathsaqha diqvA | upa# mA bRuqhathsaqha diqvA hva#yatAm | upa#hUtAH saqpta hOtrA$H | upa# mA saqpta hOtrA$ hvayantAm | upa#hUtA dhEqnuH saqhar.Sha#BA | upa# mA dhEqnuH saqhar.Sha#BA hvayatAm | 16 (10)",
      "text_type": "brahmana"
    },
    {
      "section_id": "3.5.8.2",
      "file_info": "3.1-3.6",
      "text": "upa#hUtO BaqkShaH saKA$ | upa# mA BaqkShaH saKA$ hvayatAm | upa#hUqtA~M(4) hO | iDOpa#hUtA | upa#hUqtEDA$ | upO# aqsmA(gm) iDA$ hvayatAm | iDOpa#hUtA | upa#hUqtEDA$ | mAqnaqvI GRuqtapa#dI maitrAvaruqNI | brahma# dEqvakRu#taqmupa#hUtam | 17 (10)",
      "text_type": "brahmana"
    },
    {
      "section_id": "3.5.8.3",
      "file_info": "3.1-3.6",
      "text": "daivyA# addhvaqryavaq upa#hUtAH | upa#hUtA manuqShyA$H | ya iqmaM ~Myaqj~jamavAn# | yE yaqj~japa#tiqM ~MvarddhAn# | upa#hUtEq dyAvA#pRuthiqvI | pUqrvaqjE RuqtAva#rI | dEqvI dEqvapu#trE | upa#hUtOq&yaM ~Myaja#mAnaH | utta#rasyAM dEvayaqjyAyAq-mupa#hUtaH | BUya#si haviqShkara#Naq upa#hUtaH ( ) | diqvyE dhAmaqnnupa#hUtaH | iqdaM mE# dEqvA haqvirju#ShantAqmitiq tasmiqnnupa#hUtaH | viSva#masya priqyamupa#hUtam | viSva#sya priqyasyOpa#hUtaqsyOpa#hUtaH || 18 (14) (saqhar.Sha#BA hvayatAq - mupa#hUta(gm) - haviqShkara#Naq upa#hUtaScaqtvAri# ca) (A8) 3.5.9 anuvAkaM 9 - anUyAjAH",
      "text_type": "brahmana"
    },
    {
      "section_id": "3.5.9.1",
      "file_info": "3.1-3.6",
      "text": "dEqvaM baqrq.hiH | vaqsuqvanE# vasuqdhEya#sya vEtu | dEqvO narAqSa(gm) sa#H | vaqsuqvanE# vasuqdhEya#sya vEtu | dEqvO aqgniH svi#ShTaqkRut | suqdravi#NA maqndraH kaqviH | saqtyama#nmA&&yaqjI hOtA$ | hOtu#r. hOtuqrAya#jIyAn | agnEq yAn-dEqvAnayA$T | yA(gm) api#prEH ( ) | yE tE# hOqtrE ama#thsata | tA(gm) sa#saqnuShIq(gm)q hOtrA$M dEvaM gaqmAm | diqvi dEqvEShu# yaqj~jamEra#yEqmam | sviqShTaqkRuccAgnEq hOtA&BU$H | vaqsuqvanE# vasuqdhEya#sya namOvAqkE vIhi# || 19 (15) 3.5.10 anuvAkaM 10 - sUktAvAkaH",
      "text_type": "brahmana"
    },
    {
      "section_id": "3.5.10.1",
      "file_info": "3.1-3.6",
      "text": "iqdaM dyA#vApRuthivI Baqdrama#BUt | Arddhma# sUktavAqkam | uqta na#mOvAqkam | RuqddhyAsma# sUqktOcya#magnE | tva(gm) sU$ktaqvAga#si | upa#SritO diqvaH pRu#thiqvyOH | Oma#nvatI tEq&smin. yaqj~jE ya#jamAnaq dyAvA#pRuthiqvI stA$m | SaqgaMqyE jIqradA#nU | atra#snUq apra#vEdE | uqruga#vyUtI aBayaqM kRutau$ | 20 (10)",
      "text_type": "brahmana"
    },
    {
      "section_id": "3.5.10.2",
      "file_info": "3.1-3.6",
      "text": "vRuqShTidyA#vA rIqtyA#pA | SaqmBuvau# mayOqBuvau$ | Urja#svatI caq paya#svatI ca | sUqpaqcaqraqNA ca# svadhicaraqNA ca# | tayO#rAqvidi# || aqgniriqda(gm) haqvira#juShata | avI#vRudhataq mahOq jyAyO#&kRuta | sOma# iqda(gm) haqvira#juShata | avI#vRudhataq mahOq jyAyO#&kRuta | aqgniriqda(gm) haqvira#juShata | 21 (10)",
      "text_type": "brahmana"
    },
    {
      "section_id": "3.5.10.3",
      "file_info": "3.1-3.6",
      "text": "avI#vRudhataq mahOq jyAyO#&kRuta | praqjApa#tiriqda(gm) haqvira#juShata | avI#vRudhataq mahOq jyAyO#&kRuta | aqgnIShOmA#viqda(gm) haqvira#juShEtAm | avI#vRudhEtAqM mahOq jyAyO$&krAtAm | iqndrAqgnI iqda(gm) haqvira#juShEtAm | avI#vRudhEtAqM mahOq jyAyO$&krAtAm | indra# iqda(gm) haqvira#juShata | avI#vRudhataq mahOq jyAyO#&kRuta | maqhEqndra iqda(gm) haqvira#juShata | 22 (10)",
      "text_type": "brahmana"
    },
    {
      "section_id": "3.5.10.4",
      "file_info": "3.1-3.6",
      "text": "avI#vRudhataq mahOq jyAyO#&kRuta | dEqvA A$jyaqpA Ajya#majuShanta | avI#vRudhantaq mahOq jyAyO$&krata | aqgnir.hOqtrENEqda(gm) haqvira#juShata | avI#vRudhataq mahOq jyAyO#&kRuta | aqsyAmRudhaq-ddhOtrA#yAM dEvaMgaqmAyA$m | ASA$stEq&yaM ~Myaja#mAnOq&sau || AyuqrASA$stE | suqpraqjAqstva-mASA$stE | saqjAqtaqvaqnaqsyA-mASA$stE | 23 (10)",
      "text_type": "brahmana"
    },
    {
      "section_id": "3.5.10.5",
      "file_info": "3.1-3.6",
      "text": "utta#rAM dEvayaqjyA-mASA$stE | BUyO# haviqShkara#Naq-mASA$stE | diqvyaM dhAmASA$stE | viSva#M priqyamASA$stE | yadaqnEna# haqviShA &&SA$stE | tada#SyAqt-tadRu#ddhyAt | tada#smai dEqvA rA#santAm | tadaqgnir-dEqvO dEqvEByOq vana#tE | vaqyamaqgnEr mAnu#ShAH | iqShTaM ca# vIqtaM ca# ( ) | uqBE ca# nOq dyAvA#pRuthiqvI a(gm)ha#saspAtAm | iqha gati#r-vAqmasyEqdaM ca# | namO# dEqvEBya#H || 24 (13) (aqBaqyaMqkRutA#vakRu - tAqgniriqda(gm) haqvira#juShata - mahEqndra iqda(gm) haqvira#juShata - sajAtavanaqsyAmASA$stE - vIqtaM caq trINi# ca) (A10) 3.5.11 anuvAkaM 11 - SaMyuvAkaH",
      "text_type": "brahmana"
    },
    {
      "section_id": "3.5.11.1",
      "file_info": "3.1-3.6",
      "text": "tacCaqM ~MyOrA vRu#NImahE | gAqtuM ~Myaqj~jAya# | gAqtuM ~Myaqj~japa#tayE | daivI$ svaqstira#stu naH | svaqstir mAnu#ShEByaH | UqrddhvaM ji#gAtu BEShaqjam | SaM nO# astu dviqpadE$ | SaM catu#ShpadE || 25 (8) 3.5.12 anuvAkaM 12 - patnIsaMyAjAnAM yAjyAnuvAkyAH",
      "text_type": "brahmana"
    },
    {
      "section_id": "3.5.12.1",
      "file_info": "3.1-3.6",
      "text": "A pyA#yasvaq{1} saM tE$ {2} || iqha tvaShTA#ramagriqyaM{3} tanna#stuqrIpa$m {4} || dEqvAnAqM patnI#ruSaqtIra#vantu naH | prAva#ntu nastuqjayEq vAja#sAtayE | yAH pArthi#vAsOq yA aqpAmapi# vraqtE | tA nO# dEvIH suhavAqH Sarma# yacCata || uqta gnA vi#yantu dEqvapa#tnIH | iqndrAqNya#gnAyyaqSvinIq rAT | A rOda#sI varuNAqnI SRu#NOtu | viqyantu# dEqvIrya RuqturjanI#nAm ( ) || 26 (10)",
      "text_type": "brahmana"
    },
    {
      "section_id": "3.5.12.2",
      "file_info": "3.1-3.6",
      "text": "aqgnir. hOtA# gRuqhapa#tiqH sa rAjA$ | viSvA# vEdaq jani#mA jAqtavE#dAH | dEqvAnA#muqta yO martyA#nAm | yaji#ShThaqH sa praya#jatAmRuqtAvA$ || vaqyamu# tvA gRuhapatEq janA#nAm | agnEq aka#rma saqmidhA# bRuqhanta$m | aqsthUqriNOq gAr.ha#patyAni santu | tiqgmEna# naqstEja#sAq sa(gm)Si#SAdhi || 27 (8) 3.5.13 anuvAkaM 13 - patnIsaMyAjE sOmAhvAnam",
      "text_type": "brahmana"
    },
    {
      "section_id": "3.5.13.1",
      "file_info": "3.1-3.6",
      "text": "upa#hUta(gm) rathantaqra(gm) saqha pRu#thiqvyA | upa# mA rathantaqra(gm) saqha pRu#thiqvyA hva#yatAm | upa#hUtaM ~MvAmadEqvya(gm) saqhAntari#kShENa | upa# mA vAmadEqvya(gm) saqhAntari#kShENa hvayatAm | upa#hUtaM bRuqhathsaqha diqvA | upa# mA bRuqhathsaqha diqvA hva#yatAm | upa#hUtAH saqpta hOtrA$H | upa# mA saqpta hOtrA$ hvayantAm | upa#hUtA dhEqnuH saqhar.Sha#BA | upa# mA dhEqnuH saqhar.Sha#BA hvayatAm | 28 (10)",
      "text_type": "brahmana"
    },
    {
      "section_id": "3.5.13.2",
      "file_info": "3.1-3.6",
      "text": "upa#hUtO BaqkShaH saKA$ | upa# mA BaqkShaH saKA$ hvayatAm | upa#hUqtA~M(4) hO | iDOpa#hUtA | upa#hUqtEDA$ | upO# aqsmA(gm) iDA$ hvayatAm | iDOpa#hUtA | upa#hUqtEDA$ | mAqnaqvI GRuqtapa#dI maitrAvaruqNI | brahma# dEqvakRu#taqmupa#hUtam | 29 (10)",
      "text_type": "brahmana"
    },
    {
      "section_id": "3.5.13.3",
      "file_info": "3.1-3.6",
      "text": "daivyA# addhvaqryavaq upa#hUtAH | upa#hUtA manuqShyA$H | ya iqmaM ~Myaqj~jamavAn# | yE yaqj~japa#tnIqM ~MvarddhAn# | upa#hUtEq dyAvA#pRuthiqvI | pUqrvaqjE RuqtAva#rI | dEqvI dEqvapu#trE | upa#hUtEqyaM ~Myaja#mAnA | iqndrAqNIvA#vidhaqvA | adi#tiriva supuqtrA ( ) | utta#rasyAM dEvayaqjyAyAq-mupa#hUtA | BUya#si haviqShkara#Naq upa#hUtA | diqvyE dhAmaqnnupa#hUtA | iqdaM mE# dEqvA haqvir-ju#ShantAqmitiq tasmiqn-nupa#hUtA | viSva#masyAH priqyamupa#hUtam | viSva#sya priqyasyOpa#hUtaqsyOpa#hUtA || 30 (16) (saqhar.Sha#BA hvayatAq - mupa#hUta(gm) - supuqtrA ShaTca#) (A13) Prapaataka KOrvai with starting Words of 1 to 13 Anuvaakams :- (saqtyaM - pravO - &gnE# maqhA - naqgnir. hOtA# - saqmidhOq - &gnir vRuqtrANyaq - gnir mUqrddhO - pa#hUtaM - dEqvaM baqrq.hi - riqdaM dyA#vApRuthivIq -tacCaqm~MyO- rA pyA#yaqsvO - pa#hUtaqM trayO#daSa) KOrvai with starting Words of 1, 11, 21 Series of Dasinis :- (saqtyaM - ~Mvaqya(gg) syA#ma - vRuqShTidyA#vA triq(gm)qSat) First and Last Word 3rd Ashtakam 5th Prapaatakam :- (saqtya-mupa#hUtA) || hari#H Om || || kRuShNa yajurvEdIya taittirIya brAhmaNE tRutIyAShTakE pa~jcama prapAThakaH samAptaH || Appendix (of Expansions)",
      "text_type": "brahmana"
    },
    {
      "section_id": "3.5.12.1",
      "file_info": "3.1-3.6",
      "text": "- \"A pyA#yasvaq {1}\" \"saM tE$ {2}\" A pyA#yasvaq samE#tu tE viqSvata#H sOmaq vRuShNi#yaM | BavAq vAja#sya sa~ggaqthE || {1} saM tEq payA(gm) #siq samu# yantuq vAjAqH saM ~MvRuShNi#yA-nyaBimAtiqShAha#H | AqpyAya#mAnO aqmRutA#ya sOma diqvi SravA(gg)#syuttaqmAni# dhiShva || {2} (Both {1} and {2} appearing in TS 4.2.7.4) -------------------------------------------------------------",
      "text_type": "brahmana"
    },
    {
      "section_id": "3.5.12.1",
      "file_info": "3.1-3.6",
      "text": "- \"iqha tvaShTA#ramagriqyaM {3}\" \"tanna#stuqrIpa$m {4}\" iqha tvaShTA#ramagriqyaM ~MviqSvarU#paqmupa# hvayE | aqsmAka#mastuq kEva#laH || {3} tanna#stuqrIpaqmadha# pOShayiqtnu dEva# tvaShTaqrvi ra#rAqNaH sya#sva | yatO# vIqraH ka#rmaqNya#H suqdakShO# yuqktagrA#vAq jAya#tE dEqvakA#maH || {4} (Both {3} and {4} appearing in TS 3.1.11.1) ==================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 3.6 tRutIyAShTakE ShaShThaH prapAThakaH - paSuhautram 3.6.1 anuvAkaM 1 - yUpasaMskArAH",
      "text_type": "brahmana"
    },
    {
      "section_id": "3.6.1.1",
      "file_info": "3.1-3.6",
      "text": "aq~jjantiq tvAma#ddhvaqrE dE#vaqyanta#H | vana#spatEq madhu#nAq daivyE#na | yadUqrddhvasti#ShThAqd-dravi#NEqha dha#ttAt | yadvAq kShayO# mAqturaqsyA uqpasthE$ || ucCra#yasva vanaspatE | varShma#n pRuthiqvyA adhi# | sumi#tI mIqyamA#naH | varcO#dhA yaqj~javA#hasE || sami#ddhasyaq Sraya#mANaH puqrastA$t | brahma# vanvAqnO aqjara(gm)# suqvIra$m | 1 (10)",
      "text_type": "brahmana"
    },
    {
      "section_id": "3.6.1.2",
      "file_info": "3.1-3.6",
      "text": "AqrE aqsmadama#tiqM bAdha#mAnaH | ucCra#yasva mahaqtE sauBa#gAya || Uqrddhva UqShuNa# UqtayE$ | tiShThA# dEqvO na sa#viqtA | UqrddhvO vAja#syaq sani#tAq yadaq~jjiBi#H | vAqGadBi#r-viqhvayA#mahE || UqrddhvO na#H pAqhya(gm)ha#sOq ni kEqtunA$ | viSvaq(gm)q samaqtriNa#M daha | kRuqdhI na# UqrddhvA~jcaq rathA#ya jIqvasE$ | viqdA dEqvEShu# nOq duva#H || 2 (10)",
      "text_type": "brahmana"
    },
    {
      "section_id": "3.6.1.3",
      "file_info": "3.1-3.6",
      "text": "jAqtO jA#yatE sudinaqtvE ahnA$m | samaqrya A viqdathEq varddha#mAnaH | puqnantiq dhIrA# aqpasO# manIqShA | dEqvaqyA vipraq udi#yartiq vAca$m || yuvA# suqvAsAqH pari#vItaq AgA$t | sa uq SrEyA$n Bavatiq jAya#mAnaH | taM dhIrA#saH kaqvayaq unna#yanti | svAqdhiyOq mana#sA dEvaqyanta#H || pRuqthuqpAjAq ama#rtyaH | GRuqtani#rNiqK-svA#hutaH ( ) | 3 (10)",
      "text_type": "brahmana"
    },
    {
      "section_id": "3.6.1.4",
      "file_info": "3.1-3.6",
      "text": "aqgnir-yaqj~jasya# havyaqvAT || ta(gm) saqbAdhO# yaqtasru#caH | iqtthA dhiqyA yaqj~java#ntaH | Aca#kruraqgni-mUqtayE$ || tvaM ~Mvaru#Na uqta miqtrO a#gnE | tvAM ~Mva#rddhanti maqtiBiqr-vasi#ShThAH | tvE vasu# suShaNaqnAni# santu | yUqyaM pA#ta svaqstiBiqH sadA# naH || 4 (8) 3.6.2 anuvAkaM 2 - prayAjaviShayA maitrAvaruNapraiShAH",
      "text_type": "brahmana"
    },
    {
      "section_id": "3.6.2.1",
      "file_info": "3.1-3.6",
      "text": "hOtA# yakShadaqgni(gm) saqmidhA# suShaqmidhAq sami#ddhaqM nABA# pRuthiqvyAH sa#gaMqthE vAqmasya# | varShma#ndiqva iqDaspaqdE vEtvAjya#syaq hOtaqryaja# || hOtA# yakShaqt-tanUqnapA#taq-madi#tEqr-garBaqM Buva#nasya gOqpAm | maddhvAq&dya dEqvO dEqvEByO# dEvaqyAnA$npaqthO a#naktuq vEtvAjya#syaq hOtaqryaja# || hOtA# yakShaqn-narAqSa(gm)sa#M nRuSaqstraM nRU(gm)H pra#NEtram | gOBi#r-vaqpAvAqnth-syAd-vIqraiH SaktI#vAqn-rathai$H prathamaqyAvAq hira#NyaiScaqndrI vEtvAjya#syaq hOtaqryaja# || hOtA# yakShadaqgnimiqDa I#DiqtO dEqvO dEqvA(gm) Ava#kShad-dUqtO ha#vyaqvADamU#raH | upEqmaM ~Myaqj~jamupEqmAM dEqvO dEqvahU#timavatuq vEtvAjya#syaq hOtaqryaja# || hOtA# yakShad-baqrq.hiH suqShTarIqmOrNa#mradA aqsmin. yaqj~jE vi caq pra ca# prathatA(gg) svAsaqsthaM dEqvEBya#H | EmE#nadaqdya vasa#vO ruqdrA A#dityAH sa#dantu priqyamindra#syAstuq vEtvAjya#syaq hOtaqryaja# || 5 (10)",
      "text_type": "brahmana"
    },
    {
      "section_id": "3.6.2.2",
      "file_info": "3.1-3.6",
      "text": "hOtA# yakShaqd-dura# RuqShvAH ka#vaqShyO&kO#ShadhAvanIq-rudAtA#Biqr-jiha#tAqM ~Mvi pakShO#BiH SrayantAm | suqprAqyaqNA aqsmin. yaqj~jE viSra#yantA-mRutAqvRudhO# viqyantvAjya#syaq hOtaqryaja# || hOtA# yakShaduqShAsAqnaktA# bRuhaqtI suqpESa#sAq nRU(gm)H pati#ByOq yOni#M kRuNvAqnE | saq(gg)qsmaya#mAnEq indrE#Na dEqvairEdaM baqrq.hiH sI#datAM ~MvIqtAmAjya#syaq hOtaqryaja# || hOtA# yakShaqd-daivyAq hOtA#rA maqndrA pOtA#rA kaqvI pracE#tasA | svi#ShTamaqdyAnyaH ka#radiqShA sva#BigUrtamaqnya UqrjA sata#vasEqmaM ~Myaqj~jaM diqvi dEqvEShu# dhattAM ~MvIqtAmAjya#syaq hOtaqryaja# || hOtA# yakShat-tiqsrO dEqvIraqpasA#maqpasta#mAq acCi#dra-maqdyEdamapa#-stanvatAm | dEqvEByO# dEqvIr-dEqvamapO# viqyantvAjya#syaq hOtaqryaja# || hOtA# yakShaqt-tvaShTA#raq-maci#ShTuqmapA#ka(gm) rEtOqdhAM ~MviSra#vasaM ~MyaSOqdhAm | puqruqrUpaqmakA#makar.Sana(gm) suqpOShaqH pOShaiqH syAth suqvIrO# vIqrair-vEtvAjya#syaq hOtaqryaja# ( ) || hOtA# yakShaqd-vanaqspati#-muqpAva#srakShaddhiqyO jOqShTAra(gm)# SaqSamaqnnara#H | svadAqth svadhi#tir. RutuqthA&dya dEqvO dEqvEByO# haqvyA&vAqD-vEtvAjya#syaq hOtaqryaja# || hOtA# yakShadaqgni(gg) svAhA&&jya#syaq svAhAq mEda#saqH svAhA$ stOqkAnAq(gg)q svAhAq svAhA# kRutInAq(gg)q svAhA# haqvyasU$ktInAm | svAhA# dEqvA(gm) A$jyaqpAnth svAhAq&gni(gm) hOqtrAjju#ShAqNA agnaq Ajya#sya viyantuq hOtaqryaja# || 6 (14) Special KOrvai (aqgniM tanUqnapA#taqM narAqSa(gm)sa#maqgnimiqDa I#DiqtO baqrq.hirdura# uqShAsAqnaktAq daivyA# tiqsrastvaShTA#raqM ~Mvanaqspati#maqgnim ) (pa~jcaq vEtvEkO# viqyantuq dvirvIqtAmEkO# viqyantuq dvirvEtvEkO# viyantuq hOtaqryaja#) 3.6.3 anuvAkaM 3 - Apriya prayAjAnAM yAjyAH",
      "text_type": "brahmana"
    },
    {
      "section_id": "3.6.3.1",
      "file_info": "3.1-3.6",
      "text": "sami#ddhO aqdya manu#ShO durOqNE | dEqvO dEqvAn. ya#jasi jAtavEdaH | A caq vaha# mitramaha-ScikiqtvAn | tvaM dUqtaH kaqvira#siq pracE#tAH || tanU#napAtpaqtha Ruqtasyaq yAnAn# | maddhvA# samaq~jjanth sva#dayA sujihva | manmA#ni dhIqBiruqta yaqj~jamRuqndhann | dEqvaqtrA ca# kRuNuhyaddhvaqraM na#H || narAqSa(gm)sa#sya mahiqmAna#mEShAm | upa#stOShAma yajaqtasya# yaqj~jaiH | 7 (10)",
      "text_type": "brahmana"
    },
    {
      "section_id": "3.6.3.2",
      "file_info": "3.1-3.6",
      "text": "tE suqkrata#vaqH Suca#yO dhiyaqdhAMH | svada#ntu dEqvA uqBayA#ni haqvyA || AqjuhvA#naq IDyOq vandya#Sca | AyA$hyagnEq vasu#BiH saqjOShA$H | tvaM dEqvAnA#masi yahvaq hOtA$ | sa E#nAn. yakShIShiqtO yajI#yAn || prAqcIna#M baqrq.hiH praqdiSA# pRuthiqvyAH | vastO#raqsyA vRu#jyatEq agrEq ahnA$m | vyu# prathatE vitaqraM ~MvarI#yaH | dEqvEByOq adi#tayE syOqnam || 8 (10)",
      "text_type": "brahmana"
    },
    {
      "section_id": "3.6.3.3",
      "file_info": "3.1-3.6",
      "text": "vyaca#svatIrurviqyA viSra#yantAm | pati#ByOq najana#yaqH SumBa#mAnAH | dEvI$rdvArO bRuhatIr-viSvaminvAH | dEqvEByO# Bavatha suprAyaqNAH || A suqShvaya#ntI yajaqtE upA#kE | uqShAsAqnaktA# sadatAqM ni yOnau$ | diqvyE yOSha#NE bRuhaqtI su#ruqkmE | adhiq Sriya(gm)# SukraqpiSaqM dadhA#nE || daivyAq hOtA#rA prathaqmA suqvAcA$ | mimA#nA yaqj~jaM manu#ShOq yaja#ddhyai | 9 (10)",
      "text_type": "brahmana"
    },
    {
      "section_id": "3.6.3.4",
      "file_info": "3.1-3.6",
      "text": "praqcOqdaya#ntA viqdathE#Shu kAqrU | prAqcInaqM jyOti#H praqdiSA# diqSantA$ || AnO# yaqj~jaM BAra#tIq tUya#mEtu | iDA# manuqShvadiqha cEqtaya#ntI | tiqsrO dEqvIr-baqrq.hirEda(gg) syOqnam | sara#svatIq svapa#saH sadantu || ya iqmE dyAvA#pRuthiqvI jani#trI | rUqpairapi(gm)#Saqd-Buva#nAniq viSvA$ | tamaqdya hO#tariShiqtO yajI#yAn | dEqvaM tvaShTA#ramiqha ya#kShi viqdvAn ( ) || 10 (10)",
      "text_type": "brahmana"
    },
    {
      "section_id": "3.6.3.5",
      "file_info": "3.1-3.6",
      "text": "uqpAva#sRujaqt-tmanyA# samaq~jjann | dEqvAnAqM pAtha# RutuqthA haqvI(gm)Shi# | vanaqspati#H SamiqtA dEqvO aqgniH | svada#ntu haqvyaM madhu#nA GRuqtEna# || saqdyO jAqtO vya#mimIta yaqj~jam | aqgnir-dEqvAnA#-maBavat-purOqgAH | aqsya hOtu#H praqdiSyRuqtasya# vAqci | svAhA#kRuta(gm) haqvira#dantu dEqvAH || 11 (8) 3.6.4 anuvAkaM 4 - paryagnikaraNIyA RucaH",
      "text_type": "brahmana"
    },
    {
      "section_id": "3.6.4.1",
      "file_info": "3.1-3.6",
      "text": "aqgnir. hOtA# nO addhvaqrE | vAqjI san-pari#NIyatE | dEqvO dEqvEShu# yaqj~jiya#H || pari# triviqShTya#ddhvaqram | yAtyaqgnI raqthIri#va | A dEqvEShuq prayOq dadha#t || pariq vAja#patiH kaqviH | aqgnir. haqvyA nya#kramIt | dadhaqd-ratnA#ni dAqSuShE$ || 12 (9) 3.6.5 anuvAkaM 5 - maitrAvaruNapraiShaH",
      "text_type": "brahmana"
    },
    {
      "section_id": "3.6.5.1",
      "file_info": "3.1-3.6",
      "text": "ajai#daqgniH | asa#naqdvAjaqM ni | dEqvO dEqvEByO# haqvyA&vA$T | prA~jjO#Bir. hinvAqnaH | dhEnA#BiqH kalpa#mAnaH | yaqj~jasyAyu#H pratiqrann | upaq prEShya# hOtaH | haqvyA dEqvEBya#H || 13 (8) 3.6.6 anuvAkaM 6 - hOturadhrigupraiShaH",
      "text_type": "brahmana"
    },
    {
      "section_id": "3.6.6.1",
      "file_info": "3.1-3.6",
      "text": "daivyA$H SamitAra uqta ma#nuShyAq Ara#Baddhvam | upa# nayataq mEddhyAq dura#H | AqSAsA#nAq mEdha#patiByAqM mEdha$m | prAsmA# aqgniM Ba#rata | stRuqNIqta baqrq.hiH | anvE#naM mAqtA ma#nyatAm | anu# piqtA | anuq BrAtAq saga#rByaH | anuq saKAq sayU$thyaH || uqdIqcInA(gm)# asya paqdO nidha#ttAt | 14 (10)",
      "text_type": "brahmana"
    },
    {
      "section_id": "3.6.6.2",
      "file_info": "3.1-3.6",
      "text": "sUryaqM cakShu#rgamayatAt | vAta#M prAqNamaqnva-va#sRujatAt | diSaqH SrOtra$m | aqntari#kShaqmasu$m | pRuqthiqvI(gm) SarI#ram | EqkaqdhA&syaq tvacaqmAcCya#tAt | puqrA nAByA# apiqSasO# vaqpAmutKi#datAt | aqntarEqvOShmANa#M ~MvArayatAt | SyEqnama#syaq vakSha#H kRuNutAt | praqSasA# bAqhU | 15 (10)",
      "text_type": "brahmana"
    },
    {
      "section_id": "3.6.6.3",
      "file_info": "3.1-3.6",
      "text": "SaqlA dOqShaNI$ | kaqSyapEqvA(gm)sA$ | acCi#drEq SrONI$ | kaqvaShOqrU srEqkapa#rNA&ShThIqvantA$ | ShaDvi(gm)#Satirasyaq va~gkra#yaH | tA a#nuqShThyOccyA#vayatAt | gAtra#M gAtramaqsyAnU#naM kRuNutAt | UqvaqddhyaqgOqhaM pArthi#vaM KanatAt | aqsnA rakShaqH sa(gm)sRu#jatAt | vaqniqShThuma#syaq mA rA#viShTa | 16 (10)",
      "text_type": "brahmana"
    },
    {
      "section_id": "3.6.6.4",
      "file_info": "3.1-3.6",
      "text": "urU#kaqM manya#mAnAH || nEdva#stOqkE tana#yE | ravi#tAq rava#cCamitAraH | addhri#gO SamIqddhvam | suqSami# SamIddhvam | SaqmIqddhva-ma#ddhrigO || addhri#guqScApA#paSca | uqBau dEqvAnA(gm)# SamiqtArau$ | tAviqmaM paqSu(gg) Sra#payatAM praviqdvA(gm)sau$ | yathA# yathA&syaq Srapa#NaqM tathA#tathA ( ) || 17 (10) [dhaqttAqd - bAqhU - mA rA#viShTaq - tathA#tathA ( ) ] (A6) 3.6.7 anuvAkaM 7 - stOkaviShayaM maitrAvaruNAnuvacanam",
      "text_type": "brahmana"
    },
    {
      "section_id": "3.6.7.1",
      "file_info": "3.1-3.6",
      "text": "juqShasva# saqpratha#stamam | vacO# dEqvaPsa#rastamam | haqvyA juhvA#na Aqsani# || iqmaM nO# yaqj~jamaqmRutE#Shu dhEhi | iqmA haqvyA jA#tavEdO juShasva | stOqkAnA#magnEq mEda#sO GRuqtasya# | hOtaqH prASA#na prathaqmO niqShadya# || GRuqtava#ntaH pAvaka tE | stOqkAHScO#tantiq mEda#saH | svadha#rmaM dEqvavI#tayE | 18 (10)",
      "text_type": "brahmana"
    },
    {
      "section_id": "3.6.7.2",
      "file_info": "3.1-3.6",
      "text": "SrEShTha#M nO dhEhiq vArya$m || tuBya(gg)# stOqkA GRu#taqScuta#H | agnEq viprA#ya santya | RuShiqH SrEShThaqH sami#ddhyasE | yaqj~jasya# prAviqtA Ba#va || tuBya(gg)# ScOtantyaddhrigO SacIvaH | stOqkAsO# agnEq mEda#sO GRuqtasya# | kaqviqSaqstO bRu#haqtA BAqnunA&&gA$H | haqvyA ju#Shasva mEdhira || Oji#ShThaM tE maddhyaqtO mEdaq udBRu#tam ( ) | pratE# vaqyaM da#dAmahE | ScOta#nti tE vasO stOqkA adhi# tvaqci | pratiq tAndE#vaqSO vi#hi || 19 (13) 3.6.8 anuvAkaM 8 - vapA purODASasviShTakRutAM purOnuvAkyAH praiShASca",
      "text_type": "brahmana"
    },
    {
      "section_id": "3.6.8.1",
      "file_info": "3.1-3.6",
      "text": "A vRu#trahaNA vRutraqhaBiqH SuShmai$H | indra# yAqtaM namO#BiragnE aqrvAk | yuqva(gm) rAdhO#Biqraka#vEBirindra | agnE# aqsmE Ba#vatamuttaqmEBi#H || hOtA# yakShadindrAqgnI | CAga#sya vaqpAyAq mEda#saH | juqShEtA(gm)# haqviH | hOtaqryaja# || vi hyaKyaqn-mana#sAq vasya# iqcCann | indrA$gnI j~jAqsa uqta vA# sajAqtAn | 20 (10)",
      "text_type": "brahmana"
    },
    {
      "section_id": "3.6.8.2",
      "file_info": "3.1-3.6",
      "text": "nAnyA yuqvatprama#tirastiq mahya$m | sa vAqM dhiya#M ~MvAjaqyantI#matakSham || hOtA# yakShadindrAqgnI | puqrOqDASa#sya juqShEtA(gm)# haqviH | hOtaqryaja# || tvAmI#DatE ajiqraM dUqtyA#ya | haqviShma#ntaqH sadaqmin-mAnu#ShAsaH | yasya# dEqvairAsa#dO baqrq.hira#gnE | ahA$nyasmai suqdinA# Bavantu || hOtA# yakShadaqgnim ( ) | puqrOqDASa#sya juqShatA(gm)# haqviH | hOtaqryaja# || 21 (12) 3.6.9 anuvAkaM 9 - tEShAmEva yAjyAH",
      "text_type": "brahmana"
    },
    {
      "section_id": "3.6.9.1",
      "file_info": "3.1-3.6",
      "text": "gIqrBirvipraqH prama#timiqcCamA#naH | Iq# raqyiM ~MyaqSasa#M pUrvaqBAja$m | indrA$gnI vRutrahaNA suvajrA | praNOq navyE#BistirataM dEqShNaiH || mAcCE$dma raqSmI(gm)ritiq nAdha#mAnAH | piqtRuqNA(gm) SaktI#ranuq yacCa#mAnAH | iqndrAqgniByAqM kaM ~MvRuSha#NO madanti | tA hyadrI# dhiqShaNA#yA uqpasthE$ || aqgni(gm) su#dIqti(gm) suqdRuSa#M gRuqNanta#H | naqmaqsyAmaqstvEDya#M jAtavEdaH ( ) | tvAM dUqtama#raqti(gm) ha#vyaqvAha$m | dEqvA a#kRuNvan-naqmRuta#syaq nABi$m || 22 (12) 3.6.10 anuvAkaM 10 - manOtAsUktam",
      "text_type": "brahmana"
    },
    {
      "section_id": "3.6.10.1",
      "file_info": "3.1-3.6",
      "text": "tva(gg) hya#gnE prathaqmO maqnOtA$ | aqsyA dhiqyO aBa#vO dasmaq hOtA$ | tva(gm) sI$M ~MvRuShan-nakRuNOr-duqShTarI#tu | sahOq viSva#smaiq saha#sEq saha#ddhyai || adhAq hOtAq nya#sIdOq yajI#yAn | iqDaspaqda iqShayaqnnIDyaqH sann | taM tvAq nara#H prathaqmaM dE#vaqyanta#H | maqhO rAqyE ciqtaya#ntOq anu# gmann || vRuqtEvaq yanta#M baqhuBi#r-vasaqvyai$H | tvE raqyiM jA#gRuqvA(gm)sOq anu# gmann | 23 (10)",
      "text_type": "brahmana"
    },
    {
      "section_id": "3.6.10.2",
      "file_info": "3.1-3.6",
      "text": "ruSa#ntamaqgniM da#r.SaqtaM bRuqhanta$m | vaqpAva#ntaM ~MviqSvahA# dIdiqvA(gm)sa$m || paqdaM dEqvasyaq nama#sA viqyanta#H | SraqvaqsyavaqH Srava# ApaqnnamRu#ktam | nAmA#ni cid-dadhirE yaqj~jiyA#ni | BaqdrAyA$M tE raNayantaq sandRu#ShTau || tvAM ~Mva#rddhanti kShiqtaya#H pRuthiqvyAm | tva(gm) rAya# uqBayA#sOq janA#nAm | tvaM trAqtA ta#raNEq cEtyO# BUH | piqtA mAqtA sadaqmin-mAnu#ShANAm || 24 (10)",
      "text_type": "brahmana"
    },
    {
      "section_id": "3.6.10.3",
      "file_info": "3.1-3.6",
      "text": "sa paqryENyaqH sa priqyO viqkShva#gniH | hOtA# maqndrO niSha#sAdAq yajI#yAn | taM tvA# vaqyaM damaq A dI#diqvA(gm)sa$m | upa#j~juqbAdhOq nama#sA sadEma || taM tvA# vaqya(gm) suqdhiyOq navya#magnE | suqmnAqyava# ImahE dEvaqyanta#H | tvaM ~MviSO# anayOq dIdyA#naH | diqvO a#gnE bRuhaqtA rO#caqnEna# || viqSAM kaqviM ~MviqSpatiq(gm)q SaSva#tInAm | niqtOSa#naM ~MvRuShaqBaM ca#r.ShaNIqnAm | 25 (10)",
      "text_type": "brahmana"
    },
    {
      "section_id": "3.6.10.4",
      "file_info": "3.1-3.6",
      "text": "prEtI#ShaNimiqShaya#ntaM pAvaqkam | rAja#ntamaqgniM ~Mya#jaqta(gm) ra#yIqNAm || sO a#gna IjE SaSaqmE caq marta#H | yastaq Ana#Tth-saqmidhA# haqvyadA#tim | ya Ahu#tiqM pariq vEdAq namO#BiH | viSvEthsa vAqmA da#dhatEq tvOta#H || aqsmA u# tEq mahi# maqhE vi#dhEma | namO#BiragnE saqmidhOqta haqvyaiH | vEdI# sUnO sahasO gIqrBiruqkthaiH | A tE# BaqdrAyA(gm)# sumaqtau ya#tEma || 26 (10)",
      "text_type": "brahmana"
    },
    {
      "section_id": "3.6.10.5",
      "file_info": "3.1-3.6",
      "text": "A yastaqtanthaq rOda#sIq vi BAqsA | SravO#BiSca Sravaqsya#staru#traH | bRuqhadBiqr-vAjaiqH sthavi#rEBiraqsmE | rEqvadBi#ragnE vitaqraM ~MviBA#hi || nRuqvadva#sOq sadaqmiddhE$hyaqsmE | BUri# tOqkAyaq tana#yAya paqrSvaH | pUqrvIriShO# bRuhaqtIrAqrE a#GAH | aqsmE BaqdrA sau$SravaqsAni# santu || puqrUNya#gnE puruqdhA tvAqyA | vasU#ni rAjan-vaqsutA#tE aSyAm ( ) | puqrUNiq hi tvE pu#ruvAraq santi# | agnEq vasu# vidhaqtE rAja#niq tvE || 27 (12) (jAqgRuqvA(gm)sOq anu# gmaqn - mAnu#ShANAM - car.ShaNIqnAM - ~Mya#tE - mASyAqM dvE ca#) (A10) 3.6.11 anuvAkaM 11 - havirvanaspatisviShTakRutAM purOnuvAkyAH praiShASca",
      "text_type": "brahmana"
    },
    {
      "section_id": "3.6.11.1",
      "file_info": "3.1-3.6",
      "text": "A Ba#rata(gm) SikShataM ~MvajrabAhU | aqsmA(gm) i#ndrAgnI avataq(gm)q SacI#BiH | iqmE nu tE raqSmayaqH sUrya#sya | yEBi#H sapiqtvaM piqtarO# naq Ayann# || hOtA# yakShadindrAqgnI | CAga#sya haqviShaq AttA#maqdya | maqddhyaqtO mEdaq udBRu#tam | puqrA dvEShO$ByaH | puqrA pauru#ShEyyA gRuqBaH | GastA$nnUqnam | 28 (10)",
      "text_type": "brahmana"
    },
    {
      "section_id": "3.6.11.2",
      "file_info": "3.1-3.6",
      "text": "GAqsE a#jrANAqM ~Myava#saprathamAnAm | suqmatkSha#rANA(gm) Saqtaru#driyANAm | aqgniqShvAqttAnAqM pIvO#pavasanAnAm | pAqrSvaqtaH SrO#NiqtaH Si#tAmaqta u#thsAdaqtaH | a~ggA#da~ggAqdava#ttAnAm | kara#ta EqvEndrAqgnI | juqShEtA(gm)# haqviH | hOtaqryaja# || dEqvEByO# vanaspatE haqvI(gm)Shi# | hira#NyaparNa praqdiva#stEq artha$m | 29 (10)",
      "text_type": "brahmana"
    },
    {
      "section_id": "3.6.11.3",
      "file_info": "3.1-3.6",
      "text": "praqdaqkShiqNid-ra#SaqnayA# niqyUya# | Ruqtasya# vakShi paqthiBIq raji#ShThaiH || hOtA# yakShaqd-vanaqspati#maqBi hi | piqShTata#mayAq raBi#ShThayA raSaqnayA&&dhi#ta | yatrE$ndrAgniqyOH CAga#sya haqviSha#H priqyA dhAmA#ni | yatraq vanaqspatE$H priqyA pAthA(gm)#si | yatra# dEqvAnA#mAjyaqpAnA$M priqyA dhAmA#ni | yatrAqgnEr. hOtu#H priqyA dhAmA#ni | tatraiqtaM praqstu-tyE#vO-paqstutyE#vOqpAva#srakShat | raBI#yA(gm) samiva kRuqtvI | 30 (10)",
      "text_type": "brahmana"
    },
    {
      "section_id": "3.6.11.4",
      "file_info": "3.1-3.6",
      "text": "kara#dEqvaM dEqvO vanaqspati#H | juqShatA(gm)# haqviH | hOtaqryaja# || piqprIqhi dEqvA(gm) u#SaqtO ya#viShTha | viqdvAM RuqtU(gm)r. Ru#tupatE yajEqha | yE daivyA# RuqtvijaqstEBi#ragnE | tva(gm) hOtRU#NAmaqsyAya#jiShThaH || hOtA# yakShadaqgni(gg) svi#ShTaqkRuta$m | ayA#Daqgni-ri#ndrAgniqyOH CAga#sya haqviSha#H priqyA dhAmA#ni | ayAqDvanaqspatE$H priqyA pAthA(gm)#si ( ) | ayA$DdEqvAnA#-mAjyaqpAnA$M priqyA dhAmA#ni | yakSha#daqgnEr. hOtu#H priqyA dhAmA#ni | yakShaqth svaM ma#hiqmAna$m | Aya#jatAqmEjyAq iSha#H | kRuqNOtuq sO a#ddhvaqrA jAqtavE#dAH | juqShatA(gm)# haqviH | hOtaqryaja# || 31 (17) (nUqna - martha#M - kRuqtvI - pAthA(gm)#si saqpta ca#) (A11) 3.6.12 anuvAkaM 12 - tEShAmEva yAjyAH",
      "text_type": "brahmana"
    },
    {
      "section_id": "3.6.12.1",
      "file_info": "3.1-3.6",
      "text": "upO#haq yadviqdatha#M ~MvAqjinOq gUH | gIqrBir-viprAqH prama#ti-miqcCamA#nAH | aqrvantOq na kAShThAqM nakSha#mANAH | iqndrAqgnI jOhu#vatOq naraqstE || vana#spatE raSaqnayA#&BiqdhAya# | piqShTata#mayA vaqyunA#ni viqdvAn | vaha# dEvaqtrA di#dhiShO haqvI(gm)Shi# | pra ca# dAqtAra#maqmRutE#Shu vOcaH || aqgni(gg) svi#ShTaqkRuta$m | ayA#Daqgni-ri#ndrAgniqyOH CAga#sya haqviSha#H priqyA dhAmA#ni | 32 (10)",
      "text_type": "brahmana"
    },
    {
      "section_id": "3.6.12.2",
      "file_info": "3.1-3.6",
      "text": "ayAqDvanaqspatE$H priqyA pAthA(gm)#si | ayA$DdEqvAnA#-mAjyaqpAnA$M priqyA dhAmA#ni | yakSha#daqgnEr. hOtu#H priqyA dhAmA#ni | yakShaqth svaM ma#hiqmAna$m | Aya#jatAqmEjyAq iSha#H | kRuqNOtuq sO a#ddhvaqrA jAqtavE#dAH | juqShatA(gm)# haqviH | agnEq yadaqdya viqSO a#ddhvarasya hOtaH | pAva#ka SOcEq vEShTva(gm) hi yajvA$ | RuqtA ya#jAsi mahiqnA vi yad-BUH ( ) | haqvyA va#ha yaviShThaq yA tE# aqdya || 33 (11) 3.6.13 anuvAkaM 13 - anUyAjapraiShAH",
      "text_type": "brahmana"
    },
    {
      "section_id": "3.6.13.1",
      "file_info": "3.1-3.6",
      "text": "dEqvaM baqrq.hiH su#dEqvaM dEqvaiH syAth suqvIra#M ~MvIqrairvastO$r-vRuqjyEtAqktOH praBri#-yEqtAtyaqnyAn-rAqyA baqrq.hiShma#tO madEma vasuqvanE# vasuqdhEya#sya vEtuq yaja# || dEqvIr-dvAra#H saMGAqtE viqDvIryAma#~jCithiqrA dhruqvA dEqvahU#tau vaqthsa I#mEnAqstaru#Naq Ami#mIyAt-kumAqrO vAq nava#jAtOq mainAq arvA# rEqNuka#kATaqH pRuNa#gvasuqvanE# vasuqdhEya#sya viyantuq yaja# || dEqvI uqShAsAq naktA&dyAqsmin. yaqj~jE pra#yaqtya#hvEtAqmapi# nUqnaM daivIqrviSaqH prAyA#siShTAq(gm)q suprI#tEq sudhi#tE vasuqvanE# vasuqdhEya#sya vItAqM ~Myaja# || dEqvI jOShTrIq vasu#dhitIq yayO#raqnyA&GA dvEShA(gm)#si yuqyavaqdA&nyA va#kShaqd-vasuq vAryA#Niq yaja#mAnAya vasuqvanE# vasuqdhEya#sya vItAqM ~Myaja# || dEqvI UqrjAhu#tIq iShaqmUrja#maqnyA va#kShaqthsagdhiq(gm)q sapI#timaqnyA navE#naq pUrvaqM daya#mAnAqH syAma# purAqNEnaq navaqM tAmUrja#mUqrjAhu#tI Uqrjaya#mAnE adhAtAM ~MvasuqvanE# vasuqdhEya#sya vItAqM ~Myaja# || dEqvA daivyAq hOtA#rAq nEShTA#rAq pOtA#rA haqtAGa#Sa(gm)sA-vABaqradva#sU vasuqvanE# vasuqdhEya#sya vItAqM ~Myaja# || dEqvIstiqsrastiqsrO dEqvIriDAq sara#svatIq BAra#tIq dyAM BAra#tyAdiqtyai-ra#spRukShaqth-sara#svatIqma(gm) ruqdrair yaqj~jamA#vI-diqhaivEDa#yAq vasu#matyA sadhaqmAda#M madEma vasuqvanE# vasuqdhEya#sya viyantuq yaja# || dEqvO narAqSa(gm)sa#-striSIqrq.ShA Sha#DaqkShaH SaqtamidE#na(gm) SitipRuqShThA Ada#dhati saqhasra#mIqM prava#hanti miqtrAvaruqNEda#sya hOqtramar.ha#tOq bRuhaqspati#H stOqtramaqSvinA &&ddhva#ryavaM ~MvasuqvanE# vasuqdhEya#sya vEtuq yaja# || dEqvO vanaqspati#r. vaqrq.ShaprA#vA GRuqtani#rNiqg-dyA- magrEqNAspRu#kShaqdA&ntari#kShaqM maddhyE#nAprAH pRuthiqvI-mupa#rENAdRu(gm)hId-vasuqvanE# vasuqdhEya#sya vEtuq yaja# || dEqvaM baqrq.hirvAri#tInAM niqdhE dhA#siq pracyu#tInAqma-pra#cyutaM nikAmaqdhara#NaM puruspAqrq.haM ~MyaSa#svadEqnA baqrq.hiShAq&nyA baqrq.hI(gg)ShyaqBiShyA#ma vasuqvanE# vasuqdhEya#sya vEtuq yaja# ( ) || dEqvO aqgniH svi#ShTaqkRuth suqdravi#NA maqndraH kaqviH saqtyama#nmA&&yaqjI hOtAq hOtu#r. hOtuqrAya#jIyAqnagnEq yAn-dEqvAnayAqDyA(gm) api#prEqryE tE# hOqtrE ama#thsataq tA(gm) sa#saqnuShIq(gm)q hOtrA$M dEvaM gaqmAM diqvi dEqvEShu# yaqj~jamEra#yEqma(gg) svi#ShTaqkRuccAgnEq hOtA&BU$rvasuqvanE# vasuqdhEya#sya namOvAqkE vIhiq yaja# || 34 (11) 3.6.14 anuvAkaM 14 - anUyAjayAjyAH",
      "text_type": "brahmana"
    },
    {
      "section_id": "3.6.14.1",
      "file_info": "3.1-3.6",
      "text": "dEqvaM baqrq.hiH | vaqsuqvanE# vasuqdhEya#sya vEtu | dEqvIrdvAra#H | vaqsuqvanE# vasuqdhEya#sya viyantu | dEqvI uqShAsAq naktA$ | vaqsuqvanE# vasuqdhEya#sya vItAm | dEqvI jOShTrI$ | vaqsuqvanE# vasuqdhEya#sya vItAm | dEqvI UqrjAhu#tI | vaqsuqvanE# vasuqdhEya#sya vItAm | 35 (10)",
      "text_type": "brahmana"
    },
    {
      "section_id": "3.6.14.2",
      "file_info": "3.1-3.6",
      "text": "dEqvA daivyAq hOtA#rA | vaqsuqvanE# vasuqdhEya#sya vItAm | dEqvIstiqsra-stiqsrO dEqvIH | vaqsuqvanE# vasuqdhEya#sya viyantu | dEqvO narAqSa(gm)sa#H | vaqsuqvanE# vasuqdhEya#sya vEtu | dEqvO vanaqspati#H | vaqsuqvanE# vasuqdhEya#sya vEtu | dEqvaM baqrq.hirvAri#tInAm | vaqsuqvanE# vasuqdhEya#sya vEtu | 36 (10)",
      "text_type": "brahmana"
    },
    {
      "section_id": "3.6.14.3",
      "file_info": "3.1-3.6",
      "text": "dEqvO aqgniH svi#ShTaqkRut | suqdravi#NA maqndraH kaqviH | saqtyama#nmA&&yaqjI hOtA$ | hOtu#r. hOtuqrAya#jIyAn | agnEq yAndEqvAnayA$T | yA(gm) api#prEH | yE tE# hOqtrE ama#thsata | tA(gm) sa#saqnuShIq(gm)q hOtrA$M dEvaM gaqmAm | diqvi dEqvEShu# yaqj~jamEra#yEqmam | sviqShTaqkRuccAgnEq hOtA&BU$H ( ) | vaqsuqvanE# vasuqdhEya#sya namOvAqkE vIhi# || 37 (11) 3.6.15 anuvAkaM 15 - sUktavAkapraiShAH",
      "text_type": "brahmana"
    },
    {
      "section_id": "3.6.15.1",
      "file_info": "3.1-3.6",
      "text": "aqgnimaqdya hOtA#ramavRuNItAqyaM ~Myaja#mAnaqH paca#n paqktIH paca#n purOqDASa#M baqddhnan-ni#ndrAqgniByAqM CAga(gm)# sUpaqsthA aqdya dEqvO vanaqspati#-raBava-dindrAqgniByAqM CAgEqnAGa#stAqM taM mE#daqstaH prati# pacaqtA&gra#BIShTAqmavI#vRudhEtAM purOqDASE#naq tvAmaqdyar.Sha# Ar.ShEyar.ShINAM napAdavRuNItAqyaM ~Myaja#mAnO baqhuByaq A saMga#tEBya EqSha mE# dEqvEShuq vasuq vAryA ya#kShyataq itiq tA yA dEqvA dE#vaq-dAnAqnyaduqstAnya#smAq A caq SAsvA ca# gurasvEShiqtaSca# hOtaqrasi# BadraqvAcyA#yaq prEShi#tOq mAnu#ShaH sUktavAqkAya# sUqktA brU#hi || 38 (1 ) Prapaataka KOrvai with starting Words of 1 to 15 Anuvaakams :- (aq~jjantiq - hOtA# yakShaqth - sami#dvO aqdyA - gni - rajaiqd - daivyA# - juqShas - vA vRu#trahaNA - gIqrBi - stva(gg) hyA - Ba#rataq - mupO#haq yad - dEqvaM baqrq.hiH su#dEqvaM - dEqvaM baqrq.hi - raqgnimaqdya pa~jca#daSa) KOrvai with starting Words of 1, 11, 21 Series of Dasinis :- (aq~jjan - tyuqpAva#sRujaqn - nAnyA yuqvat - kara#dEqva maqShTAtri(gm)#Sat) First and Last Word 3rd Ashtakam 6th Prapaatakam :- (aq~jjanti# - sUqktA brU#hi) || hari#H OM || || kRuShNa yajurvEdIya taittirIya brAhmaNE tRutIyAShTakE ShaShThaH prapAThakaH samAptaH || =================",
      "text_type": "brahmana"
    }
  ]
}