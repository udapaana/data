{
  "anuvaka": "TS 4.3.13",
  "verses": [
    {
      "index": "TS 4.3.13.1",
      "samhita": "aqgnirvRuqtrANi# ja~gGanad draviNaqsyurvi#paqnyayA$ | sami#ddhaH Suqkra Ahu#taH || tva(gm) sO#mAsiq satpa#tiqstva(gm) rAjOqta vRu#traqhA | tvaM BaqdrO a#siq kratu#H || BaqdrA tE# agnE svanIka saqdRuMgGOqrasya# saqtO viShu#Nasyaq cAru#H | na yat tE# SOqcistama#sAq vara#ntaq na dhvaqsmAna#staqnuviq rEpaq A dhu#H || BaqdraM tE# agnE sahasiqnnanI#kamupAqka A rO#catEq sUrya#sya | 29",
      "citta": {
        "section_count": "(29)",
        "anuvaka": "(A13)"
      }
    },
    {
      "index": "TS 4.3.13.2",
      "samhita": "ruSa#d-dRuqSE da#dRuSE naktaqyA ciqdarU$kShitaM dRuqSa A rUqpE anna$M || sainA&nI#kEna suviqdatrO# aqsmE yaShTA# dEqvA(gm) Aya#jiShThaH svaqsti | ada#bdhO gOqpA uqta na#H paraqspA agnE$ dyuqmaduqta rEqvad di#dIhi || svaqsti nO# diqvO a#gnE pRuthiqvyA viqSvAyu#d^^rdhEhi yaqjathA#ya dEva | yath sIqmahi# divijAtaq praSa#staqM tadaqsmAsuq dravi#NaM dhEhi ciqtraM || yathA# hOtaqrmanu#ShO - [  ] 30"
    },
    {
      "index": "TS 4.3.13.3",
      "samhita": "dEqvatA#tA yaqj~jEBi#H sUnO sahasOq yajA#si | EqvA nO# aqdya sa#maqnA sa#mAqnAnuq-Sanna#gna uSaqtO ya#kShi dEqvAn || aqgnimI#DE puqrOhi#taM ~Myaqj~jasya# dEqvamRuqtvija$M | hOtA#ra(gm) ratnaqdhAta#maM || vRuShA# sOma dyuqmA(gm) a#siq vRuShA# dEvaq vRuSha#vrataH | vRuShAq dharmA#Ni dadhiShE || sAnta#panA iqda(gm) haqvirmaru#taqstajju#juShTana | yuqShmAkOqtI ri#SAdasaH || yO nOq martO# vasavO dur.hRuNAqyustiqraH saqtyAni# marutOq - [  ] 31"
    },
    {
      "index": "TS 4.3.13.4",
      "samhita": "jiGA(gm)#sAt | druqhaH pASaqM pratiq sa mu#cIShTaq tapi#ShThEnaq tapa#sA hantanAq taM || saqM~MvaqthsaqrINA# maqruta#H svaqrkA u#ruqkShayAqH saga#NAq mAnu#ShEShu | tE$&smat pASAqn pra mu#~jcaqntva(gm)ha#saH sAntapaqnA ma#diqrA mA#dayiqShNava#H || piqprIqhi dEqvA(gm) u#SaqtO ya#viShTha viqdvA(gm) RuqtU(gm)r.Ru#tupatE yajEqha | yE daivyA# RuqtvijaqstEBi#ragnEq tva(gm) hOtRU#NAmaqsyAya#jiShThaH || aqgnE yadaqdya viqSO a#ddhvarasya hOtaqH pAva#ka - [  ] 32"
    },
    {
      "index": "TS 4.3.13.5",
      "samhita": "SOcEq vEShTva(gm) hi yajvA$ | RuqtA ya#jAsi mahiqnA vi yadBUr.haqvyA va#ha yaviShThaq yA tE# aqdya || aqgninA# raqyima#Snavaqt pOSha#mEqva diqvEdi#vE | yaqSasa#M ~MvIqrava#ttamaM || gaqyaqsPAnO# amIvaqhA va#suqvit pu#ShTiqvad^^rdha#naH | suqmiqtraH sO#ma nO Bava || gRuha#mEdhAsaq A ga#taq maru#tOq mA&pa# BUtana | praqmuq~jcantO# nOq a(gm)ha#saH || pUqrvIBiqrq.hi da#dASiqma SaqradBi#rmarutO vaqyaM | mahO#Bi- [  ] 33"
    },
    {
      "index": "TS 4.3.13.6",
      "samhita": "-Scar.ShaNIqnAM || prabuqddhniyA# IratE vOq mahA(gm)#siq praNAmA#ni prayajyavastiraddhvaM | saqhaqsriyaqM damya#M BAqgamEqtaM gRu#hamEqdhIya#M marutO juShaddhvaM || upaq yamEti# yuvaqtiH suqdakSha#M dOqShA vastOr#. haqviShma#tI GRuqtAcI$ | upaq svaina#maqrama#tirva-sUqyuH || iqmO a#gnE vIqtata#mAni haqvyA &ja#srO vakShi dEqvatA#tiqmacCa# | prati# na I(gm) suraqBINi# viyantu || krIqDaM ~MvaqH Sad^^rdhOq mAru#tamanaqrvANa(gm)# rathEqSuBa$M | 34"
    },
    {
      "index": "TS 4.3.13.7",
      "samhita": "kaNvA# aqBi pra gA#yata || atyA#sOq na yE maqrutaqH sva~jcO# yakShaqdRuSOq na SuqBaya#ntaq maryA$H | tE ha#rmyEqShThAH SiSa#vOq na SuqBrA vaqthsAsOq na pra#krIqDina#H payOqdhAH || praiShAqmajmE#Shu vithuqrEva# rEjatEq BUmiqryAmE#Shuq yaddha# yuq~jjatE# SuqBE | tE krIqDayOq dhuna#yOq BrAja#dRuShTayaH svaqyaM ma#hiqtvaM pa#nayantaq dhUta#yaH || 35",
      "citta": {
        "section_count": "(35)",
        "anuvaka": "(A13)",
        "marker": "(sUrya#syaq - manu#ShO - marutaqH - pAva#kaq - mahO#BI - rathEqSuBaq - ~gkEnaq - ShaDca#tvAri(gm)Sacca)"
      }
    }
  ]
}
