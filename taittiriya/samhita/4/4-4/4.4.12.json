{
  "anuvaka": "TS 4.4.12",
  "verses": [
    {
      "index": "TS 4.4.12.1",
      "samhita": "saqmid-diqSAmAqSayA# naH suvaqrvinmadhOqratOq mAdha#vaH pAtvaqsmAn | aqgnirdEqvO duqShTarI#tuqradA$Bya iqdaM kShaqtra(gm) ra#kShatuq pAtvaqsmAn || raqthaqntaqra(gm) sAma#BiH pAtvaqsmAn gA#yaqtrI Canda#sAM ~MviqSvarU#pA | triqvRunnO# viqShThayAq stOmOq ahnA(gm)# samuqdrO vAta# iqdamOja#H pipartu || uqgrA diqSAmaqBi-BU#tirvayOqdhAH Suci#H SuqkrE aha#nyOjaqsInA$ | indrAdhi#patiH pipRutAqdatO# nOq mahi# - [  ] 33",
      "citta": {
        "section_count": "(33)",
        "anuvaka": "(A12)"
      }
    },
    {
      "index": "TS 4.4.12.2",
      "samhita": "kShaqtraM ~MviqSvatO# dhArayEqdaM || bRuqhat sAma# kShatraqBRud-vRuqddha vRu#ShNiyaM triqShTuBauja#H SuBiqta muqgravI#raM | indraq stOmE#na pa~jcadaqSEnaq maddhya#miqdaM ~MvAtE#naq saga#rENa rakSha || prAcI# diqSA(gm) saqhaya#SAq yaSa#svatIq viSvE# dEvAH prAqvRuShA &hnAq(gm)q suva#rvatI | iqdaM kShaqtraM duqShTara#maqstvOjO &nA#dhRuShTa(gm) sahaqsriyaq(gm)q saha#svat || vaiqrUqpE sAma#nniqha tacCa#kEmaq jaga#tyainaM ~MviqkShvA vE#SayAmaH | viSvE# dEvAH saptadaqSEnaq - [  ] 34"
    },
    {
      "index": "TS 4.4.12.3",
      "samhita": "varca# iqdaM kShaqtra(gm) sa#liqlavA#tamuqgraM || dhaqrtrI diqSAM kShaqtramiqdaM dA#dhArOpaqsthA&&SA#nAM miqtrava#daqstvOja#H | mitrA#varuNA SaqradA&hnA$M cikitnU aqsmai rAqShTrAyaq mahiq Sarma# yacCataM || vaiqrAqjE sAmaqnnadhi# mE manIqShA&nuqShTuBAq saMBRu#taM ~MvIqrya(gm)# saha#H | iqdaM kShaqtraM miqtrava#dAqrdradA#nuq mitrA#varuNAq rakSha#taq-mAdhi#patyaiH || saqmrAD diqSA(gm) saqhasA$mnIq saha#svatyRuqtur.hE#maqntO viqShThayA# naH pipartu | aqvaqsyuvA#tA - [  ] 35"
    },
    {
      "index": "TS 4.4.12.4",
      "samhita": "bRuhaqtIrnu Sakva#rIriqmaM ~Myaqj~jama#vantu nO GRuqtAcI$H || suva#rvatI suqduGA# naqH paya#svatI diqSAM dEqvya#vatu nO GRuqtAcI$ | tvaM gOqpAH pu#ra^^EqtOta paqScAd bRuha#spatEq yAmyA$M ~Myu~ggdhiq vAca$M || Uqd^^rdhvA diqSA(gm) rantiqrASauSha#dhInA(gm) saM~MvathsaqrENa# saviqtA nOq ahnA$M | rEqvath sAmAti#cCandA uq CandO&jA#ta SatruH syOqnA nO# astu || stOma#trayastri(gm)SEq Buva#nasya patniq viva#svadvAtE aqBi nO# - [  ] 36"
    },
    {
      "index": "TS 4.4.12.5",
      "samhita": "gRuNAhi | GRuqtava#tI savitaqrAdhi#patyaiqH paya#svatIq rantiqrASA# nO astu || dhruqvA diqSAM ~MviShNu#paqtnyaGO#rAq&syESA#nAq saha#sOq yA maqnOtA$ | bRuhaqspati# rmAtaqriSvOqta vAqyuH sa#ndhuvAqnA vAtA# aqBi nO# gRuNantu || viqShTaqBOM diqvO dhaqruNa#H pRuthiqvyA aqsyESA#nAq jaga#tOq viShNu#patnI | viqSvavya#cA iqShaya#ntIq suBU#tiH SiqvA nO# aqstvadi#tiruqpasthE$ || vaiqSvAqnaqrO na# UqtyA>3, pRuqShTO diqvya>4, nu# nOq ( ) &dyAnu#matiq>5, ranvida#numatEq tvaM >6, kayA# naSciqtra ABu#vaqt>7, kO aqdya yu#~gktE >8 || 37",
      "citta": {
        "section_count": "(37)",
        "anuvaka": "(A12)",
        "marker": "(mahi# - saptadaqSEnA# - &vaqsyuvA#tA - aqBi nO - &nu# naq - Scatu#rdaSa ca)"
      }
    }
  ],
  "prasna_korvai": {
    "starting_padams": [
      "raqSmira#siq",
      "rAj~jya#syaq",
      "yaM puqrO hari#kESOq",
      "&gnirmUqrddha",
      "ndrAqgniByAqM",
      "bRuhaqspati#",
      "rBUyaqskRuda#",
      "syaqgninA# viSvAqShAT",
      "praqjApa#tiqrmana#sAq",
      "kRutti#kAq",
      "madhu#Sca",
      "saqmiddiqSAM",
      "dvAda#Sa"
    ],
    "series_of_panchaatis": [
      "raqSmira#siq",
      "prati# dhEqnu",
      "ma#si stanayitnuqsani#ra",
      "syAdiqtyAnA(gm)#",
      "saqptatri(gm)#Sat"
    ],
    "first_last_padam": [
      "raqSmira#siq",
      "kO aqdya yu#~gktE"
    ]
  }
}
