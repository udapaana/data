{
  "anuvaka": "TS 4.4.4",
  "verses": [
    {
      "index": "TS 4.4.4.1",
      "samhita": "aqgnirmUqd^^rdhA diqvaH kaqkut pati#H pRuthiqvyA aqyaM | aqpA(gm) rEtA(gm)#si jinvati || tvAma#gnEq puShka#rAqdaddhyatha#rvAq nira#manthata | mUqd^^rdhnO viSva#sya vAqGata#H || aqyamaqgniH sa#haqsriNOq vAja#sya Saqtinaqspati#H | mUqd^^rdhA kaqvI ra#yIqNAM || BuvO# yaqj~jasyaq raja#saSca nEqtA yatrA# niqyudBiqH saca#sE SiqvABi#H | diqvi mUqd^^rdhAna#M dadhiShE suvaqrq.ShAM jiqhvAma#gnE cakRuShE havyaqvAha$M || abAddhyaqgniH saqmidhAq janA#nAqM - [  ] 10",
      "citta": {
        "section_count": "(10)",
        "anuvaka": "(A4)"
      }
    },
    {
      "index": "TS 4.4.4.2",
      "samhita": "prati# dhEqnumi#vA yaqtImuqShAsa$M | yaqhvA i#vaq pravaqyA muqjjihA#nAqH pra BAqnava#H sisratEq nAkaqmacCha# || avO#cAma kaqvayEq mEddhyA#yaq vacO# vaqndAru# vRuShaqBAyaq vRuShNE$ | gavi#ShThirOq nama#sAq stOma#maqgnau diqvIva# ruqkmamuqrvya~jca#maSrEt || jana#sya gOqpA a#janiShTaq jAgRu#viraqgniH suqdakSha#H suviqtAyaq navya#sE | GRuqtapra#tIkO bRuhaqtA di#viqspRuSA$ dyuqmadvi BA#ti BaraqtEByaqH Suci#H || tvAma#gnEq a~ggi#rasOq - [  ] 11"
    },
    {
      "index": "TS 4.4.4.3",
      "samhita": "guhA# hiqtamanva#-vinda~jCiSriyAqNaM ~MvanE#vanE | sa jA#yasE maqthyamA#naqH sahO# maqhat tvAmA#huqH saha#saspuqtrama#~ggiraH || yaqj~jasya# kEqtuM pra#thaqmaM puqrOhi#tamaqgniM na#rastriShadhaqsthE sami#ndhatE | indrE#Na dEqvaiH saqrathaq(gm)q sa baqrq.hiShiq sIdaqnni hOtA# yaqjathA#ya suqkratu#H || tvAM ci#traSravastamaq hava#ntE viqkShu jaqntava#H | SOqciShkE#SaM purupriqyAgnE# haqvyAyaq vODha#vE || saKA#yaqH saM~Mva#H saqmya~jcaqmiShaq(gg)q - [  ] 12"
    },
    {
      "index": "TS 4.4.4.4",
      "samhita": "stOma#M cAqgnayE$ | var.Shi#ShThAya kShitIqnAmUqrjO naptrEq saha#svatE || sa(gm)saqmidyu#vasE vRuShaqnnagnEq viSvA$nyaqrya A | iqDaspaqdE sami#ddhyasEq sa nOq vasUqnyA Ba#ra || EqnA vO# aqgniM nama#sOqrjO napA#taqmA hu#vE | priqyaM cEti#ShThamaraqti(gg) sva#ddhvaqraM ~MviSva#sya dUqtamaqmRuta$M || sa yO#jatE aruqShO viqSvaBO#jasAq sa du#dravaqth svA#hutaH | suqbrahmA# yaqj~jaH suqSamIq - [  ] 13"
    },
    {
      "index": "TS 4.4.4.5",
      "samhita": "vasU#nAM dEqva(gm) rAdhOq janA#nAM || uda#sya SOqcira#sthAdAq-juhvA#nasya mIqDhuSha#H | uddhaqmAsO# aruqShAsO# diviqspRuSaqH samaqgnimi#ndhatEq nara#H || agnEq vAja#syaq gOma#taq ISA#naH sahasO yahO | aqsmE dhE#hi jAtavEdOq mahiq Srava#H || sa i#dhAqnO vasu#Shkaqvi-raqgnirIqDEnyO# giqrA | rEqvadaqsmaBya#M purvaNIka dIdihi || kShaqpO rA#jannuqta tmanA&gnEq vastO#ruqtOShasa#H | sa ti#gmajaMBa - [  ] 14"
    },
    {
      "index": "TS 4.4.4.6",
      "samhita": "raqkShasO# dahaq prati# || A tE# agna idhImahi dyuqmanta#M dEvAqjara$M | yaddhaq syA tEq panI#yasI saqmid-dIqdaya#tiq dyavISha(gg)# stOqtRuByaq A Ba#ra || A tE# agna RuqcA haqviH Suqkrasya# jyOtiShaspatE | suSca#ndraq dasmaq viSpa#tEq havya#vAqT tuBya(gm)# hUyataq iSha(gg)# stOqtRuByaq A Ba#ra || uqBE su#Scandra saqrpiShOq darvI$ SrINISha Aqsani# | uqtO naq ut pu#pUryA- [  ] 15"
    },
    {
      "index": "TS 4.4.4.7",
      "samhita": "uqkthEShu# Savasaspataq iSha(gg)# stOqtRuByaq A Ba#ra || agnEq tamaqdyASvaqM na stOmaiqH kratuqM na Baqdra(gm) hRu#diqspRuSa$M | RuqddhyAmA# taq Ohai$H || adhAq hya#gnEq kratO$rBaqdrasyaq dakSha#sya sAqdhOH | raqthIr.Ruqtasya# bRuhaqtO baqBUtha# || AqBiShTE# aqdya gIqrBirgRuqNantO&gnEq dASE#ma | pra tE# diqvO na sta#nayantiq SuShmA$H || EqBirnO# aqrkairBavA# nO aqrvA~gK - [  ] 16"
    },
    {
      "index": "TS 4.4.4.8",
      "samhita": "suvaqrna jyOti#H | agnEq viSvE#BiH suqmanAq anI#kaiH || agni(gm) hOtA#raM manyEq dAsva#ntaqM ~MvasO$H sUqnu(gm) saha#sO jAqtavE#dasaM | vipraqM na jAqtavE#dasaM | vasu#raqgnirvasu#SravAH ( ) | acCA# nakShi dyuqmatta#mO raqyiM dA$H || 17",
      "citta": {
        "section_count": "(17)",
        "anuvaka": "(A4)",
        "marker": "(janA#nAq - ma~ggi#rasaq - iSha(gm)# - suqSamI# - tigmajaMBa - pupUryA - aqrvA~g - vasu#SravAqH - pa~jca# ca)"
      }
    }
  ]
}
