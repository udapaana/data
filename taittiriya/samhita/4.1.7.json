{
    "anuvaka": "TS 4.1.7",
    "verses": [
        {
            "index": "TS 4.1.7.1",
            "samhita": "samA$stvA&gna RuqtavO# vad^^rdhayantu saM~MvathsaqrA RuSha#yOq yAni# saqtyA | saM diqvyEna# dIdihi rOcaqnEnaq viSvAq A BA#hi praqdiSa#H pRuthiqvyAH || saM cEqddhyasvA$&gnEq pra ca# bOdhayainaqmucca# tiShTha mahaqtE sauBa#gAya | mA ca# riShadupasaqttA tE# agnE braqhmANa#stE yaqSasa#H santuq mA&nyE || tvAma#gnE vRuNatE brAhmaqNA iqmE SiqvO a#gnE - [  ] 25",
            "citta": {
                "section_count": "(25)",
                "anuvaka": "(A7)"
            }
        },
        {
            "index": "TS 4.1.7.2",
            "samhita": "saqM ~Mvara#NE BavA naH | saqpaqtnaqhA nO# aBimAtiqjiccaq svE gayE# jAgRuqhya pra#yucCann || iqhaivAgnEq adhi# dhArayA raqyiM mA tvAq nikra#n pUrvaqcitO# nikAqriNa#H | kShaqtrama#gnE suqyama#mastuq tuBya#mupasaqttA va#d^^rdhatAM tEq ani#ShTRutaH || kShaqtrENA$&gnEq svAyuqH sa(gm) ra#Basva miqtrENA$&gnE mitraqdhEyE# yatasva | saqjAqtAnA$M maddhyamaqsthA E#dhiq rAj~jA#magnE vihaqvyO# dIdihIqha || atiq - [  ] 26",
            "citta": {
                "section_count": "(26)",
                "anuvaka": "(A7)"
            }
        },
        {
            "index": "TS 4.1.7.3",
            "samhita": "nihOq atiq sridhO &tyaci#ttiq-matyarA#timagnE | viSvAq hya#gnE duriqtA sahaqsvAthAqsmaBya(gm)# saqhavI#rA(gm) raqyindA$H || aqnAqdhRuqShyO jAqtava#dAq ani#ShTRutO viqrADa#gnE kShatraqBRud-dI#dihIqha | viSvAq ASA$H pramuq~jcan mAnu#ShIrBiqyaH SiqvABi#raqdya pari# pAhi nO vRuqdhE || bRuha#spatE savitarbOqdhayai#naq(gm)q sa(gm)Si#taM cithsaM taqrA(gm) sa(gm) Si#SAdhi | vaqd^^rdhayai#naM mahaqtE sauBa#gAyaq- [  ] 27",
            "citta": {
                "section_count": "(27)",
                "anuvaka": "(A7)"
            }
        },
        {
            "index": "TS 4.1.7.4",
            "samhita": "viSva# Enaqmanu# madantu dEqvAH || aqmuqtraqBUyAqdadhaq yadyaqmasyaq bRuha#spatE aqBiSa#stEqra mu#~jcaH | pratyau#hatA-maqSvinA# mRuqtyuma#smAd dEqvAnA#-agnE BiqShajAq SacI#BiH || udvaqyaM tama#saqspariq paSya#ntOq jyOtiqrutta#raM | dEqvaM dE#vaqtrA sUryaqmaga#nmaq jyOti#ruttaqmaM || 28",
            "citta": {
                "section_count": "(28)",
                "anuvaka": "(A7)",
                "marker": "(iqmE SiqvO aqgnE - &tiq - sauBa#gAyaq - catu#stri(gm)Sacca)"
            }
        }
    ]
}
