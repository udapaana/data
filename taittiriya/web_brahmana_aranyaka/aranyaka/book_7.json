{
  "text_type": "aranyaka",
  "book": "7",
  "section_count": 102,
  "sections": [
    {
      "section_id": "7.1.1",
      "file_info": "7-8",
      "text": "namO# vAqcE yA cO#diqtA yA cAnu#ditAq tasyai# vAqcE namOq namO# vAqcE namO# vAqcaspata#yEq namaq RuShi#ByO mantraqkRudByOq mantra#patiByOq mA mAmRuSha#yO mantraqkRutO# mantraqpata#yaqH parA#duqrmA&hamRuShI$n mantraqkRutO# mantraqpatIqn parA#dAM ~MvaiSvadEqvIM ~MvAca#mudyAsa(gm) SiqvAmada#stAqm juShTA$m dEqvEByaqH Sarma# mEq dyauH Sarma# pRuthiqvI Sarmaq viSva#miqdam jaga#t | Sarma# caqndraScaq sUrya#Scaq Sarma# brahmaprajApaqtI || BUqtaM ~Mva#diShyEq Buva#naM ~MvadiShyEq tEjO# vadiShyEq yaSO# vadiShyEq tapO# vadiShyEq brahma# vadiShyE saqtyaM ~Mva#diShyEq tasmA# aqhamiqda-mu#paqstara#Naq-mupa#stRuNa upaqstara#Nam mE praqjAyai# paSUqnAm BU#yA-dupaqstara#Namaqham praqjAyai# paSUqnAm BU#yAsaqm prANA#pAnau mRuqtyOrmA# pAtaqm prANA#pAnauq mA mA# hAsiShTaqm madhu# maniShyEq madhu# janiShyEq madhu# vakShyAmiq madhu# vadiShyAmiq madhu#matIm dEqvEByOq vAca#mudyAsa(gm) SuSrUqShENyA$m manuqShyE$Byaqstam mA# dEqvA a#vantu SOqBAyai# piqtarO&nu#madantu || Om SAntiqH SAntiqH SAnti#H || 1",
      "text_type": "aranyaka"
    },
    {
      "section_id": "7.2.1",
      "file_info": "7-8",
      "text": "yuq~jjatEq mana# uqta yu#~jjatEq dhiya#H | viprAq vipra#sya bRuhaqtO vi#paqScita#H | vi hOtrA# dadhE vayunAqvidEkaq it | maqhI dEqvasya# saviqtuH pari#ShTutiH || dEqvasya# tvA saviqtuH pra#saqvE | aqSvinO$r bAqhuByA$m | pUqShNO hastA$ByAqmAda#dE || aBri#rasiq nAri#rasi | aqddhvaqraqkRud-dEqvEBya#H | utti#ShTha brahmaNaspatE | 2 (10)",
      "text_type": "aranyaka"
    },
    {
      "section_id": "7.2.2",
      "file_info": "7-8",
      "text": "dEqvaqyanta#stvEmahE | upaq praya#ntu maqruta#H suqdAna#vaH | indra# prAqSUrBa#vAq sacA$ || praituq brahma#Naqspati#H | pra dEqvyE#tu sUqnRutA$ | acCA# vIqrannarya#m paq~gktirA#dhasam | dEqvA yaqj~janna#yantu naH || dEvI$ dyAvApRuthivIq anu# mE ma(gm)sAthAm | RuqddhyAsa#maqdya | maqKasyaq Sira#H || 3 (10)",
      "text_type": "aranyaka"
    },
    {
      "section_id": "7.2.3",
      "file_info": "7-8",
      "text": "maqKAya# tvA | maqKasya# tvA SIqrShNE || iyaqtyagra# AsIH | RuqddhyAsa#maqdya | maqKasyaq Sira#H | maqKAya# tvA | maqKasya# tvA SIqrShNE || dEvI$r vamrIraqsya BUqtasya# prathamajA RutAvarIH || RuqddhyAsa#maqdya | maqKasyaq Sira#H | 4 (10)",
      "text_type": "aranyaka"
    },
    {
      "section_id": "7.2.4",
      "file_info": "7-8",
      "text": "maqKAya# tvA | maqKasya# tvA SIqrShNE || indraqsyaujO#&si | RuqddhyAsa#maqdya | maqKasyaq Sira#H | maqKAya# tvA | maqKasya# tvA SIqrShNE || aqgniqjA a#si praqjApa#tEq rEta#H | RuqddhyAsa#maqdya | maqKasyaq Sira#H | 5 (10)",
      "text_type": "aranyaka"
    },
    {
      "section_id": "7.2.5",
      "file_info": "7-8",
      "text": "maqKAya# tvA | maqKasya# tvA SIqrShNE || Ayu#r dhEhi prAqNam dhE#hi | aqpAqnam dhE#hi vyAqnam dhE#hi | cakShu#r dhEhiq SrOtra#M dhEhi | manO# dhEhiq vAca#M dhEhi | AqtmAna#M dhEhi pratiqShThAM dhE#hi | mAM dhE#hiq mayi# dhEhi || madhu# tvA madhuqlA ka#rOtu | maqKasyaq SirO#&si ( ) | 6 (10)",
      "text_type": "aranyaka"
    },
    {
      "section_id": "7.2.6",
      "file_info": "7-8",
      "text": "yaqj~jasya# paqdE stha#H | gAqyaqtrENa# tvAq Canda#sA karOmi | traiShTu#BEna tvAq Canda#sA karOmi | jAga#tEna tvAq Canda#sA karOmi || maqKasyaq rAsnA#&si | adi#tistEq bila#~ggRuhNAtu | pA~gktE#naq Canda#sA | sUrya#syaq hara#sA SrAya | maqKO#&si || 7 (9) Special Korvai (iya#tiq dEvIqrindraqsyaujO$&syagniqjA aqsyAyu#rddhEhi prAqNam pa~jca#)",
      "text_type": "aranyaka"
    },
    {
      "section_id": "7.3.1",
      "file_info": "7-8",
      "text": "vRuShNOq aSva#sya niqShpada#si | varu#NastvA dhRuqtavra#taq AdhU#payatu | miqtrAvaru#NayOr dhruqvENaq dharma#NA || aqrciShE$ tvA | SOqciShE$ tvA | jyOti#ShE tvA | tapa#sE tvA || aqBImam ma#hiqnA diva$m | miqtrO ba#BUva saqprathA$H | uqta Srava#sA pRuthiqvIm | 8 (10)",
      "text_type": "aranyaka"
    },
    {
      "section_id": "7.3.2",
      "file_info": "7-8",
      "text": "miqtrasya# car.ShaNIqdhRuta#H | SravO# dEqvasya# sAnaqsim | dyuqmna~jciqtraSra#vastamam || siddhyai$ tvA | dEqvastvA# saviqtOdva#patu | suqpAqNiH sva#~gguqriH | suqbAqhuruqta SaktyA$ || apa#dyamAnaH pRuthiqvyAm | ASAq diSaq A pRu#Na | utti#ShTha bRuqhan Ba#va | 9 (10)",
      "text_type": "aranyaka"
    },
    {
      "section_id": "7.3.3",
      "file_info": "7-8",
      "text": "Uqrddhvasti#ShTha dhruqvastvam || sUrya#sya tvAq cakShuqShA&nvI$kShE | RuqjavE$ tvA | sAqdhavE$ tvA | suqkShiqtyai tvAq BUtyai$ tvA || iqdamaqhamaqmumA#muShyAyaqNaM ~MviqSA paqSuBi#r brahmavarcaqsEnaq paryU#hAmi | gAqyaqtrENa# tvAq CandaqsA &&cCRu#Nadmi | traiShTu#BEna tvAq CandaqsA &&cCRu#Nadmi | jAga#tEna tvAq CandaqsA &&cCRu#Nadmi | CRuqNattu# tvAq vAk ( ) | CRuqNattuq tvOrk | CRuqNattu# tvA haqviH | CRuqndhi vAca$m | CRuqndhyUrja$m | CRuqndhi haqviH || dEva# puraScara saqGyAsa#ntvA || 10 (16)",
      "text_type": "aranyaka"
    },
    {
      "section_id": "7.4.1",
      "file_info": "7-8",
      "text": "brahma#n pravaqrgyE#Naq praca#riShyAmaH | hOta#r GaqrmamaqBiShTu#hi | agnIqdrauhi#Nau purOqDASAqvadhi#Sraya | prati#prasthAtaqrviha#ra | prastO#taqH sAmA#ni gAya || yaju#ryuktaq(gm)q sAma#BiqrAkta#KantvA | viSvai$r dEqvairanu#matam maqrudBi#H | dakShi#NABiqH prata#tam pArayiqShNum | stuBO# vahantu sumanaqsyamA#nam | sa nOq ruca#ndhEqhyahRu#NIyamAnaH ( ) | BUrBuvaqssuva#H | Omindra#vantaqH praca#rata || 11 (12)",
      "text_type": "aranyaka"
    },
    {
      "section_id": "7.5.1",
      "file_info": "7-8",
      "text": "brahmaqn praca#riShyAmaH | hOta#r GaqrmamaqBiShTu#hi || yaqmAya# tvA maqKAya# tvA | sUrya#syaq hara#sE tvA || prAqNAyaq svAhA$ vyAqnAyaq svAhA# &pAqnAyaq svAhA$ | cakShu#ShEq svAhAq SrOtrA#yaq svAhA$ | mana#sEq svAhA# vAqcE sara#svatyaiq svAhA$ | dakShA#yaq svAhAq krata#vEq svAhA$ | Oja#sEq svAhAq balA#yaq svAhA$ || dEqvastvA# saviqtA maddhvA#&naktu | 12 (10)",
      "text_type": "aranyaka"
    },
    {
      "section_id": "7.5.2",
      "file_info": "7-8",
      "text": "pRuqthiqvIM tapa#sastrAyasva | aqrcira#si SOqcira#siq jyOti#rasiq tapO#&si | sa(gm)sI#dasva maqhA(gm) a#si | SOca#sva dEvaqvIta#maH | vi dhUqmama#gnE aruqSham mi#yEddhya | sRuqja pra#Sasta dar.Saqtam || aq~jjantiq yam praqthaya#ntOq na viprA$H | vaqpAva#ntaqnnAgninAq tapa#ntaH | piqturna puqtra upa#siq prEShTha#H | A GaqrmO aqgnimRuqtaya#nnasAdIt || 13 (10)",
      "text_type": "aranyaka"
    },
    {
      "section_id": "7.5.3",
      "file_info": "7-8",
      "text": "aqnAqdhRuqShyA puqrastA$t | aqgnErAdhi#patyE | Ayu#rmE dAH | puqtrava#tI dakShiNaqtaH | indraqsyAdhi#patyE | praqjAm mE# dAH | suqShadA# paqScAt | dEqvasya# saviqturAdhi#patyE | prAqNam mE# dAH | ASru#tiruttaraqtaH | 14 (10)",
      "text_type": "aranyaka"
    },
    {
      "section_id": "7.5.4",
      "file_info": "7-8",
      "text": "miqtrAvaru#NayOqrAdhi#patyE | SrOtra#m mE dAH | vidhRu#tiruqpari#ShTAt | bRuhaqspatEqrAdhi#patyE | brahma# mE dAH kShaqtram mE# dAH | tEjO# mE dhAq varcO# mE dhAH | yaSO# mE dhAq stapO# mE dhAH | manO# mE dhAH || manOqraSvA#&siq BUri#putrA | viSvA$ByO mA nAqShTrABya#H pAhi | 15 (10)",
      "text_type": "aranyaka"
    },
    {
      "section_id": "7.5.5",
      "file_info": "7-8",
      "text": "sUqpaqsadA# mE BUyAq mA mA# hi(gm)sIH || tapOq Shva#gnEq anta#rA(gm) aqmitrAn# | tapAqSa(gm)sa#maraqruShaqH para#sya | tapA# vasO cikitAqnO aqcittAn# | vi tE# tiShThantAmaqjarA# aqyAsa#H || cita#H stha pariqcita#H | svAhA# maqrudBiqH pari#Srayasva | mA a#si | praqmA a#si | praqtiqmA a#si | 16 (10)",
      "text_type": "aranyaka"
    },
    {
      "section_id": "7.5.6",
      "file_info": "7-8",
      "text": "saqmmA a#si | viqmA a#si | uqnmA a#si | aqntari#kShasyAntaqrddhira#si || divaqntapa#sastrAyasva | AqBir gIqrBir yadatO# na Uqnam | ApyA#yaya harivOq varddha#mAnaH | yaqdA stOqtRuByOq mahi# gOqtrA ruqjAsi# | BUqyiqShThaqBAjOq adha# tE syAma || SuqkrantE# aqnyad ya#jaqtantE# aqnyat | 17 (10)",
      "text_type": "aranyaka"
    },
    {
      "section_id": "7.5.7",
      "file_info": "7-8",
      "text": "viShu#rUpEq aha#nIq dyauri#vAsi | viSvAq hi mAqyA ava#si svadhAvaH | BaqdrA tE# pUShanniqha rAqtira#stu || ar.ha#n biBar.Shiq sAya#kAniq dhanva# | ar.ha#nniqShkaM ~Mya#jaqtaM ~MviqSvarU#pam | ar.ha#nniqdaM da#yasEq viSvaq-mabBu#vam | na vA OjI#yO rudraq tvada#sti || gAqyaqtrama#si | traiShTu#Bamasi | jAga#tamasi ( ) | madhuq madhuq madhu# || 18 (11)",
      "text_type": "aranyaka"
    },
    {
      "section_id": "7.6.1",
      "file_info": "7-8",
      "text": "daSaq prAcIqrdaSa# BAsi dakShiqNA | daSa# praqtIcIqrdaSa# BAqsyudI#cIH | daSOqrddhvA BA#si sumanaqsyamA#naH | sa nOq ruca#ndhEqhyahRu#NIyamAnaH || aqgniShTvAq vasu#BiH puqrastA$d-rOcayatu gAyaqtrENaq Canda#sA | sa mA# ruciqtO rO#caya || indra#stvA ruqdrair-da#kShiNaqtO rO#cayatuq traiShTu#BEnaq Canda#sA | sa mA# ruciqtO rO#caya | varu#NastvA&&diqtyaiH paqScAd-rO#cayatuq jAga#tEnaq Canda#sA | sa mA# ruciqtO rO#caya | 19 (10)",
      "text_type": "aranyaka"
    },
    {
      "section_id": "7.6.2",
      "file_info": "7-8",
      "text": "dyuqtAqnastvA# mAruqtO maqrudBi#ruttaraqtO rO#cayaqtvAnu#ShTuBEnaq Canda#sA | sa mA# ruciqtO rO#caya | bRuhaqspati#stvAq viSvai$r dEqvairuqpari#ShTAd-rOcayatuq pA~gktE#naq Canda#sA | sa mA# ruciqtO rO#caya || rOqciqtastvam dE#va Garma dEqvEShvasi# | rOqciqShIqyAham ma#nuqShyE#Shu || samrA$D Garma ruciqtastvaM EqvEShvAyu#ShmA(gg)stEjaqsvI bra#hmavarcaqsya#si | ruqciqtO#&ham ma#nuqShyE$ShvAyu#ShmA(gg)-stEjaqsvI bra#hmavarcaqsI BU#yAsam || ruga#si | rucaqm mayi# dhEhi ( ) | 20 (10)",
      "text_type": "aranyaka"
    },
    {
      "section_id": "7.6.3",
      "file_info": "7-8",
      "text": "mayiq ruk || daSa# puqrastA$d-rOcasE | daSa# dakShiqNA | daSa# praqtya~g~g | daSOda~g~g# | daSOqrddhvO BA#si sumanaqsyamA#naH | sa na#H samrAqDiShaqmUrja#m dhEhi | vAqjI vAqjinE# pavasva | rOqciqtO GaqrmO ru#cIqya || 21 (9)",
      "text_type": "aranyaka"
    },
    {
      "section_id": "7.7.1",
      "file_info": "7-8",
      "text": "apa#Sya~ggOqpAmani#padyamAnam | A caq parA# ca paqthiBiqScara#ntam | sa saqddhrIcIqH sa viShU#cIqrvasA#naH | A va#rIvartiq Buva#nEShvaqntaH || atra# prAqvIH | madhuq mAddhvI$ByAqm madhuq mAdhU#cIByAm | anu# vAm dEqvavI#tayE || samaqgniraqgninA# gata | sam dEqvEna# saviqtrA | sa(gm) sUryE#Na rOcatE || 22 (10)",
      "text_type": "aranyaka"
    },
    {
      "section_id": "7.7.2",
      "file_info": "7-8",
      "text": "svAhAq samaqgnistapa#sA gata | sam dEqvEna# saviqtrA | sa(gm) sUryE#NArOciShTa || dhaqrtA diqvO viBA#siq raja#saH | pRuqthiqvyA dhaqrtA | uqrOraqntari#kShasya dhaqrtA | dhaqrtA dEqvO dEqvAnA$m | ama#rtyastapOqjAH || hRuqdE tvAq mana#sE tvA | diqvE tvAq sUryA#ya tvA | 23 (10)",
      "text_type": "aranyaka"
    },
    {
      "section_id": "7.7.3",
      "file_info": "7-8",
      "text": "Uqrddhvamiqma-ma#ddhvaqra~gkRu#dhi | diqvi dEqvEShuq hOtrA# yacCa || viSvA#sAm BuvAm patE | viSva#sya BuvanaspatE | viSva#sya manasaspatE | viSva#sya vacasaspatE | viSva#sya tapasaspatE | viSva#sya brahmaNaspatE | dEqvaqSrUstvandE#va Garma dEqvAn pA#hi || taqpOqjAM ~MvAca#maqsmE niya#cCa dEvAqyuva$m || 24 (10)",
      "text_type": "aranyaka"
    },
    {
      "section_id": "7.7.4",
      "file_info": "7-8",
      "text": "garBO# dEqvAnA$m || piqtA ma#tIqnAm || pati#H praqjAnA$m || mati#H kavIqnAm || sandEqvO dEqvEna# saviqtrA&ya#tiShTa | sa(gm) sUryE#NArukta || AqyuqrdAstvamaqsmaBya#M Garma varcOqdA a#si || piqtA nO#&si piqtA nO# bOdha || AqyuqrddhAsta#nUqdhAH pa#yOqdhAH | vaqrcOqdA va#rivOqdA dra#viNOqdAH | 25 (10)",
      "text_type": "aranyaka"
    },
    {
      "section_id": "7.7.5",
      "file_info": "7-8",
      "text": "aqntaqriqkShaqpraq uqrOrvarI#yAn | aqSIqmahi# tvAq mA mA# hi(gm)sIH || tvama#gnE gRuqhapa#tir-viqSAma#si | viSvA#sAqm mAnu#ShINAm | Saqtam pUqrBirya#viShTha pAqhya(gm)ha#saH | saqmEqddhAra(gm)# Saqta(gm) himA$H | taqM drAqviNa(gm)# hArdivAqnam | iqhaiva rAqtaya#H santu || tvaShTI#matI tE sapEya | suqrEtAq rEtOq dadhA#nA ( ) | vIqraM ~Mvi#dEyaq tava# saqndRuSi# | mA&ha(gm) rAqyaspOShE#Naq vi yO#Sham || 26 (12)",
      "text_type": "aranyaka"
    },
    {
      "section_id": "7.8.1",
      "file_info": "7-8",
      "text": "dEqvasya# tvA saviqtuH pra#saqvE | aqSvinO$r bAqhuByA$m | pUqShNO hastA$ByAqmA da#dE || adi#tyaiq rAsnA#&si | iDaq Ehi# | adi#taq Ehi# | sara#svaqtyEhi# | asAqvEhi# | asAqvEhi# | asAqvEhi# | 27 (10)",
      "text_type": "aranyaka"
    },
    {
      "section_id": "7.8.2",
      "file_info": "7-8",
      "text": "adi#tyA uqShNISha#masi | vAqyura#syaiqDaH | pUqShA tvOqpAva#sRujatu | aqSviByAqm pra dA#paya | yastEq stana#H SaSaqyO yO ma#yOqBUH | yEnaq viSvAq puShya#siq vAryA#Ni | yO ra#tnaqdhA va#suqvidyaH suqdatra#H | sara#svatiq tamiqha dhAta#vE&kaH || usra# Gaqrma(gm) Si(gm)#Sha | usra# Gaqrmam pA#hi | 28 (10)",
      "text_type": "aranyaka"
    },
    {
      "section_id": "7.8.3",
      "file_info": "7-8",
      "text": "GaqrmAya# Si(gm)Sha | bRuhaqspatiqstvOpa#sIdatu | dAna#vaH sthaq pEra#vaH | viqShvaqgvRutOq lOhi#tEna | aqSviByA$m pinvasva | sara#svatyai pinvasva | pUqShNE pi#nvasva | bRuhaqspata#yE pinvasva | indrA#ya pinvasva | indrA#ya pinvasva | 29 (10)",
      "text_type": "aranyaka"
    },
    {
      "section_id": "7.8.4",
      "file_info": "7-8",
      "text": "gAqyaqtrO#&si | traiShTu#BO&si | jAga#tamasi | saqhOrjO BAqgEnOpaq mEhi# | indrA$SvinAq madhu#naH sAraqGasya# | Gaqrmam pA#ta vasavOq yaja#tAq vaT | svAhA$ tvAq sUrya#sya raqSmayE# vRuShTiqvana#yE juhOmi | madhu# haqvira#si | sUrya#syaq tapa#stapa | dyAvA#pRuthiqvIByA$M tvAq pari#gRuhNAmi ( ) | 30 (10)",
      "text_type": "aranyaka"
    },
    {
      "section_id": "7.8.5",
      "file_info": "7-8",
      "text": "aqntari#kShENaq tvOpa#yacCAmi | dEqvAnA$M tvA pitRuqNAmanu#matOq Bartu(gm)# SakEyam | tEjO#&si | tEjO&nuqprEhi# | diqviqspRu~gmA mA# hi(gm)sIH | aqntaqriqkShaqspRu~gmA mA# hi(gm)sIH | pRuqthiqviqspRu~gmA mA# hi(gm)sIH | suva#rasiq suva#rmE yacCa | diva#M ~MyacCa diqvO mA# pAhi || 31 (9)",
      "text_type": "aranyaka"
    },
    {
      "section_id": "7.9.1",
      "file_info": "7-8",
      "text": "saqmuqdrAya# tvAq vAtA#yaq svAhA$ | saqliqlAya# tvAq vAtA#yaq svAhA$ | aqnAqdhRuqShyAya# tvAq vAtA#yaq svAhA$ | aqpraqtiqdhRuqShyAya# tvAq vAtA#yaq svAhA$ | aqvaqsyavE$ tvAq vAtA#yaq svAhA$ | duva#svatE tvAq vAtA#yaq svAhA$ | Simi#dvatE tvAq vAtA#yaq svAhA$ | aqgnayE$ tvAq vasu#matEq svAhA$ | sOmA#ya tvA ruqdrava#tEq svAhA$ | varu#NAya tvA&&diqtyava#tEq svAhA$ | 32 (10)",
      "text_type": "aranyaka"
    },
    {
      "section_id": "7.9.2",
      "file_info": "7-8",
      "text": "bRuhaqspata#yE tvA viqSvadE$vyAvatEq svAhA$ | saqviqtrE tva#rBuqmatE# viBuqmatE$ praBuqmatEq vAja#vatEq svAhA$ | yaqmAyaq tvA&~ggi#rasvatE pitRuqmatEq svAhA$ || viSvAq ASA# dakShiNaqsat | viSvA$n dEqvAna#yADiqha | svAhA#kRutasya Gaqrmasya# | madhO$H pibatamaSvinA | svAhAq&gnayE# yaqj~jiyA#ya | SaM ~Myaju#rBiH || aSvi#nA Gaqrmam pA#ta(gm) hArdivAqnam | 33 (10)",
      "text_type": "aranyaka"
    },
    {
      "section_id": "7.9.3",
      "file_info": "7-8",
      "text": "aha#r-diqvABi#-rUqtiBi#H | anu# vAqn dyAvA#pRuthiqvI ma(gm)#sAtAm | svAhEndrA#ya || svAhEndrAqvaT | Gaqrmama#pAtamaSvinA hArdivAqnam | aha#r-diqvABi#rUqtiBi#H | anu# vAqn dyAvA#pRuthiqvI a#ma(gm)sAtAm | tam prAqvya#M ~MyathAq vaT | namO# diqvE | nama#H pRuthiqvyai ( ) | 34 (10)",
      "text_type": "aranyaka"
    },
    {
      "section_id": "7.9.4",
      "file_info": "7-8",
      "text": "diqvi dhA# iqmaM ~Myaqj~jam | yaqj~jamiqmaM diqvi dhA$H | diva#~ggacCa | aqntari#kSha~ggacCa | pRuqthiqvI~gga#cCa | pa~jca# praqdiSO# gacCa | dEqvAn Ga#rmaqpAn ga#cCa | piqtRUn Ga#rmaqpAn ga#cCa || 35 (8) anuvAkaM-10",
      "text_type": "aranyaka"
    },
    {
      "section_id": "7.10.1",
      "file_info": "7-8",
      "text": "iqShE pI#pihi | UqrjE pI#pihi | brahma#NE pIpihi | kShaqtrAya# pIpihi | aqdByaH pI#pihi | OSha#dhIByaH pIpihi | vanaqspati#ByaH pIpihi | dyAvA#pRuthiqvIByA$m pIpihi | suqBUqtAya# pIpihi | braqhmaqvaqrcaqsAya# pIpihi | 36 (10)",
      "text_type": "aranyaka"
    },
    {
      "section_id": "7.10.2",
      "file_info": "7-8",
      "text": "yaja#mAnAya pIpihi | mahyaq~jjyaiShThyA#ya pIpihi || tviShyai$ tvA | dyuqmnAya# tvA | iqndriqyAya# tvAq BUtyai$ tvA | dharmA#&si suqdharmA mE$ nyaqsmE | brahmA#Ni dhAraya | kShaqtrANi# dhAraya | viSa#ndhAraya | nEttvAq vAta#H skaqndayA$t | 37 (10)",
      "text_type": "aranyaka"
    },
    {
      "section_id": "7.10.3",
      "file_info": "7-8",
      "text": "aqmuShya# tvA prAqNE sA#dayAmi | aqmunA# saqha ni#raqrttha~gga#cCa | yO$&smAn dvEShTi# | ya~jca# vaqyaM dviqShmaH || pUqShNE Sara#sEq svAhA$ | grAva#ByaqH svAhA$ | praqtiqrEByaqH svAhA$ | dyAvA#pRuthiqvIByAq(gg)q svAhA$ | piqtRuByO# GarmaqpEByaqH svAhA$ || ruqdrAya# ruqdrahO$trEq svAhA$ | 38 (10)",
      "text_type": "aranyaka"
    },
    {
      "section_id": "7.10.4",
      "file_info": "7-8",
      "text": "ahaqr jyOti#H kEqtunA# juShatAm | suqjyOqtir jyOti#ShAq(gg)q svAhA$ | rAtriqrjyOti#H kEqtunA# juShatAm | suqjyOqtir-jyOti#ShAq(gg)q svAhA$ | apI#parOq mA&hnOq rAtri#yai mA pAhi | EqShA tE# agnE saqmit | tayAq sami#ddhyasva | Ayu#rmE dAH | varca#sA mA&~jjIH | apI#parO mAq rAtri#yAq ahnO# mA pAhi | 39 (10)",
      "text_type": "aranyaka"
    },
    {
      "section_id": "7.10.5",
      "file_info": "7-8",
      "text": "EqShA tE# agnE saqmit | tayAq sami#ddhyasva | Ayu#rmE dAH | varca#sA mA&~jjIH | aqgnir-jyOtiqr-jyOti#raqgniH svAhA$ | sUryOq jyOtiqr-jyOtiqH sUryaqH svAhA$ | BUH svAhA$ | huqta(gm) haqviH | madhu# haqviH | indra#tamEq&gnau ( ) | 40 (10)",
      "text_type": "aranyaka"
    },
    {
      "section_id": "7.10.6",
      "file_info": "7-8",
      "text": "piqtA nO#&siq mA mA# hi(gm)sIH | aqSyAma# tE dEvaGarma | madhu#matOq vAja#vataH pituqmata#H | a~ggi#rasvataH svadhAqvina#H | aqSIqmahi# tvAq mA mA# hi(gm)sIH || svAhA$ tvAq sUrya#sya raqSmiBya#H | svAhA$ tvAq nakSha#trEByaH || 41 (7) anuvAkaM-11",
      "text_type": "aranyaka"
    },
    {
      "section_id": "7.11.1",
      "file_info": "7-8",
      "text": "Garmaq yA tE# diqvi Suk | yA gA#yaqtrE Canda#si | yA brA$hmaqNE | yA ha#viqrddhAnE$ | tAnta# EqtEnAva#yajEq svAhA$ || Garmaq yA tEq&ntari#kShEq Suk | yA traiShTu#BEq Canda#si | yA rA#jaqnyE$ | yA&&gnI$ddhrE | tAnta# EqtEnAva#yajEq svAhA$ | 42 (10)",
      "text_type": "aranyaka"
    },
    {
      "section_id": "7.11.2",
      "file_info": "7-8",
      "text": "Garmaq yA tE# pRuthiqvyA(gm) Suk | yA jAga#tEq Canda#si | yA vaiSyE$ | yA sada#si | tAnta# EqtEnAva#yajEq svAhA$ || anu#nOq&dyAnu#matiH{1} | anvida#numatEq tvam {2} | diqvastvA# paraqspAyA$H | aqntari#kShasya taqnuva#H pAhi | pRuqthiqvyAstvAq dharma#NA | 43 (10)",
      "text_type": "aranyaka"
    },
    {
      "section_id": "7.11.3",
      "file_info": "7-8",
      "text": "vaqyamanu#krAmAma suviqtAyaq navya#sE || brahma#NastvA paraqspAyA$H | kShaqtrasya# taqnuva#H pAhi | viqSastvAq dharma#NA | vaqyamanu#krAmAma suviqtAyaq navya#sE || prAqNasya# tvA paraqspAyai$ | cakShu#Shastaqnuva#H pAhi | SrOtra#sya tvAq dharma#NA | vaqyamanu#krAmAma suviqtAyaq navya#sE || vaqlgura#si SaqM ~MyudhA#yAH | 44 (10)",
      "text_type": "aranyaka"
    },
    {
      "section_id": "7.11.4",
      "file_info": "7-8",
      "text": "SiSuqr-jana#dhAyAH || Sa~jcaq vakShiq pari# caq vakShi# | catu#H sraktiqrnABi#r. Ruqtasya# | sadO# viqSvAyuqH Sarma# saqprathA$H | apaq dvEShOq apaq hvara#H | aqnyadvra#tasya saScima | Garmaiqtat tE&nna#mEqtat purI#Sham | tEnaq varddha#svaq cA ca# pyAyasva | vaqrddhiqShIqmahi# ca vaqyam | A ca# pyAsiShIqmahi# || 45 (10)",
      "text_type": "aranyaka"
    },
    {
      "section_id": "7.11.5",
      "file_info": "7-8",
      "text": "rantiqr-nAmA#si diqvyO ga#ndhaqrvaH | tasya# tE paqdvaddha#viqrddhAna$m | aqgniraddhya#kShAH | ruqdrO&dhi#patiH || samaqhamAyu#ShA | sam prAqNEna# | saM ~Mvarca#sA | sam paya#sA | sa~ggau#paqtyEna# | sa(gm) rAqyaspOShE#Na || 46 (10)",
      "text_type": "aranyaka"
    },
    {
      "section_id": "7.11.6",
      "file_info": "7-8",
      "text": "vya#sau | yO$&smAn dvEShTi# | ya~jca# vaqyaM dviqShmaH || aci#kradaqdvRuShAq hari#H | maqhAn-miqtrO na da#r.SaqtaH | sa(gm) sUryE#Na rOcatE || cida#si samuqdrayO#niH | induqr dakSha#H SyEqna RuqtAvA$ | hira#NyapakShaH SakuqnO Bu#raqNyuH | maqhAnth saqdhasthE$ dhruqva AniSha#ttaH | 47 (10)",
      "text_type": "aranyaka"
    },
    {
      "section_id": "7.11.7",
      "file_info": "7-8",
      "text": "nama#stE astuq mA mA# hi(gm)sIH || viqSvAva#su(gm) sOma gandhaqrvam | ApO# dadRuqSuShI$H | tadRuqtEnAq vyA#yann | tadaqnvavai$t | indrO# rArahAqNa A#sAm | pariq sUrya#sya pariqdhI(gm) ra#paSyat || viqSvAva#suraqBi tannO# gRuNAtu | diqvyO ga#ndhaqrvO raja#sO viqmAna#H | yadvA# GA saqtyamuqta yanna viqdma | 48 (10)",
      "text_type": "aranyaka"
    },
    {
      "section_id": "7.11.8",
      "file_info": "7-8",
      "text": "dhiyO# hinvAqnO dhiyaq innO# avyAt || sasni#mavindaqccara#NE naqdInA$m | apA#vRuNOqd-durOq aSma#vrajAnAm | prAsA$n gandhaqrvO aqmRutA#ni vOcat | indrOq dakShaqm pari#jAnAdaqhIna$m || Eqtattvam dE#va Garma dEqvO dEqvAnupA#gAH | iqdamaqham ma#nuqShyO# manuqShyAn# | sOma#pIqthAnuq mEhi# | saqha praqjayA# saqha rAqyaspOShE#Na || suqmiqtrA naq Apaq OSha#dhayaH santu ( ) | 49 (10)",
      "text_type": "aranyaka"
    },
    {
      "section_id": "7.11.9",
      "file_info": "7-8",
      "text": "duqrmiqtrAstasmai# BUyAsuH | yO$&smAn dvEShTi# | ya~jca# vaqyaM dviqShmaH || udvaqyantama#saqspari# {3} | uduqtyaM ciqtram {4} | iqmamUq Shu tyamaqsmaBya(gm)# saqnim | gAqyaqtrannavI#yA(gm)sam | agnE# dEqvEShuq pravO#caH || 50 (8) anuvAkaM-12",
      "text_type": "aranyaka"
    },
    {
      "section_id": "7.12.1",
      "file_info": "7-8",
      "text": "maqhIqnAm payO#&siq vihi#taM dEvaqtrA | jyOqtiqrBA a#siq vanaqspatI#nAqmOSha#dhInAq(gm)q rasa#H | vAqjina#m tvA vAqjinO&va# nayAmaH | Uqrddhvam mana#H suvaqrgam || 51 anuvAkaM-13",
      "text_type": "aranyaka"
    },
    {
      "section_id": "7.13.1",
      "file_info": "7-8",
      "text": "askAqn dyauH pRu#thiqvIm | askA#nRuShaqBO yuvAq gAH | skaqnnEmA viSvAq Buva#nA | skaqnnO yaqj~jaH praja#nayatu || askAqnaja#niq prAja#ni | A skaqnnAjjA#yatEq vRuShA$ | skaqnnAt praja#niShImahi || 52 anuvAkaM-14",
      "text_type": "aranyaka"
    },
    {
      "section_id": "7.14.1",
      "file_info": "7-8",
      "text": "yA puqrastA$d viqdyudApa#tat | tAnta# EqtEnAva# yajEq svAhA$ | yA da#kShiNaqtaH | yA paqScAt | yOtta#raqtaH | yOpari#ShTAd viqdyudApa#tat | tAnta# EqtEnAva# yajEq svAhA$ || 53 anuvAkaM-15",
      "text_type": "aranyaka"
    },
    {
      "section_id": "7.15.1",
      "file_info": "7-8",
      "text": "prAqNAyaq svAhA$ vyAqnAyaq svAhA# &pAqnAyaq svAhA$ | cakShu#ShEq svAhAq SrOtrA#yaq svAhA$ | mana#sEq svAhA# vAqcE sara#svatyaiq svAhA$ || 54 anuvAkaM-16",
      "text_type": "aranyaka"
    },
    {
      "section_id": "7.16.1",
      "file_info": "7-8",
      "text": "pUqShNE svAhA# pUqShNE Sara#sEq svAhA$ | pUqShNE pra#paqtthyA#yaq svAhA# pUqShNE naqrandhi#ShAyaq svAhA$ | pUqShNE&~gGRu#NayEq svAhA# pUqShNE naqruNA#yaq svAhA$ | pUqShNE sA#kEqtAyaq svAhA$ || 55 anuvAkaM-17",
      "text_type": "aranyaka"
    },
    {
      "section_id": "7.17.1",
      "file_info": "7-8",
      "text": "uda#syaq SuShmA$d BAqnurnArtaq biBa#rti | BAqram pRu#thiqvI na BUma# | pra Suqkraitu# dEqvI ma#nIqShA | aqsmath suta#ShTOq rathOq na vAqjI | arca#ntaq EkEq mahiq sAma# manvata | tEnaq sUrya#madhArayann | tEnaq sUrya#marOcayann | GaqrmaH SiraqstadaqyamaqgniH | purI#Shamasiq saMpri#yam praqjayA# paqSuBi#rBuvat | praqjApati#stvA sAdayatu | tayA# dEqvata#yA &~ggiraqsvad dhruqvA sI#da || 56 anuvAkaM-18",
      "text_type": "aranyaka"
    },
    {
      "section_id": "7.18.1",
      "file_info": "7-8",
      "text": "yAstE# agna AqrdrA yOna#yOq yAH ku#lAqyinI$H | yE tE# agnaq inda#vOq yA uq nABa#yaH | yAstE# agnE taqnuvaq UrjOq nAma# | tABiqstvamuqBayI#BiH sam~MvidAqnaH | praqjABi#ragnEq dravi#NEqha sI#da | praqjApa#tistvA sAdayatu | tayA# dEqvata#yA&~ggiraqsvad dhruqvA sI#da || 57 anuvAkaM-19",
      "text_type": "aranyaka"
    },
    {
      "section_id": "7.19.1",
      "file_info": "7-8",
      "text": "aqgnira#si vaiSvAnaqrO#&si | saqm~MvaqthsaqrO#&si parivathsaqrO#&si | iqdAqvaqthsaqrO#&sIduvathsaqrO#&si | iqdvaqthsaqrO#&si vathsaqrO#&si | tasya# tE vasaqntaH Sira#H | grIqShmO dakShi#NaH paqkShaH | vaqrq.ShAH pucCa$m | Saqradutta#raH paqkShaH | hEqmaqntO maddhya$m | pUqrvaqpaqkShAScita#yaH ( ) | aqpaqraqpaqkShAH purI#Sham | aqhOqrAqtrANIShTa#kAH | tasya# tEq mAsA$ScArddhamAqsASca# kalpantAm | Ruqtava#stE kalpantAm | saqm~MvaqthsaqrastE# kalpatAm | aqhOqrAqtrANi# tE kalpantAm | Etiq prEtiq vItiq samityuditi# | praqjApa#tistvA sAdayatu | tayA# dEqvata#yA&~ggiraqsvad dhruqvA sI#da || 58 (19) anuvAkaM-20",
      "text_type": "aranyaka"
    },
    {
      "section_id": "7.20.1",
      "file_info": "7-8",
      "text": "BUrBuvaqssuva#H | Uqrddhva Uq ShuNa# UqtayE$ | UqrddhvO na#H pAqhya(gm)ha#saH || viqdhunda#drAqNa(gm) sama#nE bahUqnAm | yuvA#naq(gm)q santa#m paliqtO ja#gAra | dEqvasya# paSyaq kAvya#m mahiqtvA&dyA maqmAra# | sa hyaqH samA#na || yadRuqtE ci#daBiqSriSha#H | puqrA jaqrtRuBya# AqtRuda#H | sandhA#tA saqndhim maqGavA# purOqvasu#H | 59 (10)",
      "text_type": "aranyaka"
    },
    {
      "section_id": "7.20.2",
      "file_info": "7-8",
      "text": "niShka#rtAq vihru#taqm puna#H || puna#rUqrjA{5}, saqha raqyyA {6} | mA nO# Garma vyathiqtO vi#vyathO naH | mA naqH paraqmadha#raqmmA rajO#&naiH | mOShva#smA(gg) stama#syantaqrA dhA$H | mA ruqdriyA#sO aqBigu#rvRuqdhAna#H || mA naqH kratu#Bir. hIDiqtEBi#raqsmAn | dviShA# sunItEq mA parA#dAH | mA nO# ruqdrO nir.Ru#tiqrmA nOq astA$ | mA dyAvA#pRuthiqvI hI#DiShAtAm || 60 (10)",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "upa# nO mitrAvaruNAviqhAva#tam | aqnvAdI$ddhyAthAmiqha na#H saKAyA | AqdiqtyAnAqm prasi#tir.hEqtiH | uqgrA SaqtApA$ShThA Gaq viShAq pari#NO vRuNaktu || iqmam mE# varuNaq{7}, tattvA# yAmi{8} | tvannO# agnEq{9}, sa tvannO# agnE{10} | tvama#gnE aqyAsi#{11) || udvaqyantama#saqspari# {12} | uduqtyaM{13}, ciqtram {14} | vaya#H supaqrNAH {15} ( ) || 61 (10) (puqrOqvasu#r.hIDiShAtA(gm) supaqrNAH) (A20) anuvAkaM-21",
      "text_type": "aranyaka"
    },
    {
      "section_id": "7.21.1",
      "file_info": "7-8",
      "text": "BUrBuvaqssuva#H | mayiq tyadi#ndriqyam maqhat | mayiq dakShOq mayiq kratu#H | mayi# dhAyi suqvIrya$m | triSu#gGaqrmO viBA#tu mE | AkU$tyAq mana#sA saqha | viqrAjAq jyOti#ShA saqha | yaqj~jEnaq paya#sA saqha | brahma#NAq tEja#sA saqha | kShaqtrENaq yaSa#sA saqha ( ) | saqtyEnaq tapa#sA saqha | tasyaq dOha#maSImahi | tasya# suqmnama#SImahi | tasya# BaqkShama#SImahi | tasya# taq indrE#Na pIqtasyaq madhu#mataH | upa#hUtaqsyOpa#hUtO BakShayAmi || 62 (16) anuvAkaM-22",
      "text_type": "aranyaka"
    },
    {
      "section_id": "7.22.1",
      "file_info": "7-8",
      "text": "yAstE# agnE GOqrAstaqnuva#H | kShuccaq tRuShNA# ca | asnuqkcAnA#hutiSca | aqSaqnaqyA ca# pipAqsA ca# | sEqdiScAma#tiSca | EqtAstE# agnE GOqrAstaqnuva#H | tABi#raqmu~gga#cCa | yO$&smAn dvEShTi# | ya~jca# vaqyaM dviqShmaH || 63 anuvAkaM-23",
      "text_type": "aranyaka"
    },
    {
      "section_id": "7.23.1",
      "file_info": "7-8",
      "text": "snikcaq snIhi#tiScaq snihi#tiSca | uqShNA ca# SIqtA ca# | uqgrA ca# BIqmA ca# | saqdAmnI# sEqdirani#rA | EqtAstE# agnE GOqrAstaqnuva#H | tABi#raqmu~gga#cCa | yO$&smAn dvEShTi# | ya~jca# vaqyaM dviqShmaH || 64 anuvAkaM-24",
      "text_type": "aranyaka"
    },
    {
      "section_id": "7.24.1",
      "file_info": "7-8",
      "text": "dhuni#Sca dhvAqntaSca# dhvaqnaSca# dhvaqnaya(gg)#Sca | niqliqmpaSca# viliqmpaSca# vikShiqpaH || 65 anuvAkaM-25",
      "text_type": "aranyaka"
    },
    {
      "section_id": "7.25.1",
      "file_info": "7-8",
      "text": "uqgraScaq dhuni#Sca dhvAqntaSca# dhvaqnaSca# dhvaqnaya(gg)#Sca | saqhaqsaqhvA(gg)Scaq saha#mAnaScaq saha#svA(gg)Scaq sahI#yA(gg)Sca | Etyaq prEtya# vikShiqpaH || 66 anuvAkaM-26",
      "text_type": "aranyaka"
    },
    {
      "section_id": "7.26.1",
      "file_info": "7-8",
      "text": "aqhOqrAqtrE tvOdI#rayatAm | aqrddhaqmAqsAstvOdI$M jayantu | mAsA$stvA Srapayantu | Ruqtava#stvA pacantu | saqm~MvaqthsaqrastvA# hantvasau || 67 anuvAkaM-27",
      "text_type": "aranyaka"
    },
    {
      "section_id": "7.27.1",
      "file_info": "7-8",
      "text": "KaT PaD jaqhi | CiqndhI BiqndhI haqndhI kaT | itiq vAca#H krUrAqNi || 68 anuvAkaM-28",
      "text_type": "aranyaka"
    },
    {
      "section_id": "7.28.1",
      "file_info": "7-8",
      "text": "vigA i#ndra viqcara$nth spASayasva | svaqpanta#mindra paSuqmanta#micCa | vajrE#NAqmum bO#dhaya durviqdatra$m | svaqpaqtO$&syaq praha#raq BOja#nEByaH || agnE# aqgninAq sam~Mva#dasva | mRutyO# mRuqtyunAq sam~Mva#dasva | nama#stE astu BagavaH || saqkRuttE# agnEq nama#H | dvistEq nama#H | tristEq nama#H ( ) | caqtustEq nama#H | paq~jcaqkRutva#stEq nama#H | daqSaqkRutva#stEq nama#H | SaqtaqkRutva#stEq nama#H | AqsaqhaqsraqkRutva#stEq nama#H | aqpaqriqmiqtaqkRutva#stEq nama#H | nama#stE astuq mA mA# hi(gm)sIH || 69 (17) anuvAkaM-29",
      "text_type": "aranyaka"
    },
    {
      "section_id": "7.29.1",
      "file_info": "7-8",
      "text": "asRu#n muKO rudhiqrENAqvya#ktaH | yaqmasya# dUqtaH SvapAqd-vidhA#vasi | gRuddhra#H supaqrNaH kuqNapaqnniShE#vasE | yaqmasya# dUqtaH prahi#tO Baqvasya# cOqBayO$H || 70 anuvAkaM-30",
      "text_type": "aranyaka"
    },
    {
      "section_id": "7.30.1",
      "file_info": "7-8",
      "text": "yadEqtad-vRu#kaqsO BUqtvA | vAg dE$vyaBiqrAya#si | dviqShanta#m mEq&BirA#ya | tam mRu#tyO mRuqtyavE# naya | sa ArtyA&&rtiqmArcCa#tu || 71 anuvAkaM-31",
      "text_type": "aranyaka"
    },
    {
      "section_id": "7.31.1",
      "file_info": "7-8",
      "text": "yadI#ShiqtO yadi# vA svakAqmI | BaqyEDa#kOq vada#tiq vAca#mEqtAm | tAmi#ndrAqgnI brahma#NA sam~MvidAqnau | SiqvAmaqsmaBya#M kRuNuta~ggRuqhEShu# || 72 anuvAkaM-32",
      "text_type": "aranyaka"
    },
    {
      "section_id": "7.32.1",
      "file_info": "7-8",
      "text": "dIrGa#muKiq dur.ha#Nu | mA sma# dakShiNaqtO va#daH | yadi# dakShiNaqtO vadA$d dviqShantaqm mE&va# bAdhAsai || 73 anuvAkaM-33",
      "text_type": "aranyaka"
    },
    {
      "section_id": "7.33.1",
      "file_info": "7-8",
      "text": "iqtthAdulU#kaq Apa#ptat | hiqraqNyAqkShO ayO#muKaH | rakSha#sAndUqta Aga#taH | tamiqtO nA#SayAgnE || 74 anuvAkaM-34",
      "text_type": "aranyaka"
    },
    {
      "section_id": "7.34.1",
      "file_info": "7-8",
      "text": "yadEqtad BUqtAnya#nvAqviSya# | daivIqM ~MvAca#M ~Mvaqdasi# | dviqShatO# naqH parA#vada | tAn mRu#tyO mRuqtyavE# naya | ta ArtyA&&rtiqmArcCa#ntu | aqgninAq&gniH sam~Mva#datAm || 75 anuvAkaM-35",
      "text_type": "aranyaka"
    },
    {
      "section_id": "7.35.1",
      "file_info": "7-8",
      "text": "praqsArya# saqkthyau# pata#si | saqvyamakShi# niqpEpi# ca | mEha ka#syacaqnAma#mat || 76 anuvAkaM-36",
      "text_type": "aranyaka"
    },
    {
      "section_id": "7.36.1",
      "file_info": "7-8",
      "text": "atri#NA tvA krimE hanmi | kaNvE#na jaqmada#gninA | viqSvAva#sOqr brahma#NA haqtaH | krimI#NAq(gm)q rAjA$ | apyE#ShA(gg) sthaqpati#rhaqtaH | athO# mAqtA&thO# piqtA | athO$ sthUqrA athO$ kShuqdrAH | athO# kRuqShNA athO$ SvEqtAH | athO# AqSAti#kA haqtAH | SvEqtABi#H saqha sarvE# haqtAH || 77 anuvAkaM-37",
      "text_type": "aranyaka"
    },
    {
      "section_id": "7.37.1",
      "file_info": "7-8",
      "text": "AhaqrAva#dya | SRuqtasya# haqviShOq yathA$ | tath saqtyam | yadaqmuM ~Myaqmasyaq jamBa#yOH | Ada#dhAmiq tathAq hi tat | KaNPaNmrasi# || 78 anuvAkaM-38",
      "text_type": "aranyaka"
    },
    {
      "section_id": "7.38.1",
      "file_info": "7-8",
      "text": "brahma#NA tvA SapAmi | brahma#NastvA SaqpathE#na SapAmi | GOqrENa# tvAq BRugU#NAq~jcakShu#ShAq prEkShE$ | rauqdrENaq tvA~ggi#rasAqm mana#sA dhyAyAmi | aqGasya# tvAq dhAra#yA viddhyAmi | adha#rOq mat pa#dyasvAsau || 79 anuvAkaM-39",
      "text_type": "aranyaka"
    },
    {
      "section_id": "7.39.1",
      "file_info": "7-8",
      "text": "uttu#da SimijAvari | talpE#jEq talpaq uttu#da | giqrI(gm) ranuq pravE#Saya | marI#cIqrupaq sannu#da | yAva#diqtaH puqrastA#duqdayA#tiq sUrya#H | tAva#diqtO#&munnA#Saya | yO$&smAn dvEShTi# | ya~jca# vaqyam dviqShmaH || 80 anuvAkaM-40",
      "text_type": "aranyaka"
    },
    {
      "section_id": "7.40.1",
      "file_info": "7-8",
      "text": "BUrBuvaqssuvOq BUrBuvaqssuvOq BUrBuvaqssuva#H | BuvO$&ddhAyiq BuvO$&ddhAyiq BuvO$&ddhAyi | nRuqmNAyi nRuqmNam nRuqmNAyi nRuqmNam nRuqmNAyi nRuqmNam | niqdhA yyO#&vAyi niqdhA yyO#&vAyi niqdhA yyO#&vAyi | E aqsmE aqsmE | suvaqrna jyOtI$H || 81 anuvAkaM-41",
      "text_type": "aranyaka"
    },
    {
      "section_id": "7.41.1",
      "file_info": "7-8",
      "text": "pRuqthiqvI saqmit | tAmaqgniH sami#ndhE | sA&gni(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | varca#sA SriqyA | yaSa#sA brahmavarcaqsEna# | aqnnAdyE#naq sami#ntAq(gg)q svAhA$ || aqntari#kSha(gm) saqmit | 82 (10)",
      "text_type": "aranyaka"
    },
    {
      "section_id": "7.41.2",
      "file_info": "7-8",
      "text": "tAM ~MvAqyuH sami#ndhE | sA vAqyu(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | varca#sA SriqyA | yaSa#sA brahmavarcaqsEna# | aqnnAdyE#naq sami#ntAq(gg)q svAhA$ | dyauH saqmit | tAmA#diqtyaH sami#ndhE | 83 (10)",
      "text_type": "aranyaka"
    },
    {
      "section_id": "7.41.3",
      "file_info": "7-8",
      "text": "sA&&diqtya(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | varca#sA SriqyA | yaSa#sA brahmavarcaqsEna# | aqnnAdyE#naq sami#ntAq(gg)q svAhA$ || prAqjAqpaqtyA mE# saqmida#si sapatnaqkShaya#NI | BrAqtRuqvyaqhA mE#&siq svAhA$ || agnE$ vratapatE vraqta~jca#riShyAmi | 84 (10)",
      "text_type": "aranyaka"
    },
    {
      "section_id": "7.41.4",
      "file_info": "7-8",
      "text": "tacCa#kEyaqM tanmE# rAddhyatAm | vAyO$ vratapataq Adi#tya vratapatE | vraqtAnA$M ~MvratapatE vraqta~jca#riShyAmi | tacCa#kEyaqM tanmE# rAddhyatAm || dyauH saqmit | tAmA#diqtyaH sami#ndhE | sA&&diqtya(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | 85 (10)",
      "text_type": "aranyaka"
    },
    {
      "section_id": "7.41.5",
      "file_info": "7-8",
      "text": "varca#sA SriqyA | yaSa#sA brahmavarcaqsEna# | aqnnAdyE#naq sami#ntAq(gg)q svAhA$ | aqntari#kSha(gm) saqmit | tAM ~MvAqyuH sami#ndhE | sA vAqyu(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | varca#sA SriqyA | 86 (10)",
      "text_type": "aranyaka"
    },
    {
      "section_id": "7.41.6",
      "file_info": "7-8",
      "text": "yaSa#sA brahmavarcaqsEna# | aqnnAdyE#naq sami#ntAq(gg)q svAhA$ | pRuqthiqvI saqmit | tAmaqgniH sami#ndhE | sA&gni(gm) sami#ndhE | tAmaqha(gm) sami#ndhE | sA mAq sami#ddhA | Ayu#ShAq tEja#sA | varca#sA SriqyA | yaSa#sA brahmavarcaqsEna# ( ) | 87 (10)",
      "text_type": "aranyaka"
    },
    {
      "section_id": "7.41.7",
      "file_info": "7-8",
      "text": "aqnnAdyE#naq sami#ntAq(gg)q svAhA$ | prAqjAqpaqtyA mE# saqmida#si sapatnaqkShaya#NI | BrAqtRuqvyaqhA mE#&siq svAhA$ | Adi#tya vratapatE vraqtama#cAriSham | tada#SakaqM tanmE#&rAdhi | vAyO$ vratapaqtE&gnE$ vratapatE | vraqtAnA$M ~MvratapatE vraqtama#cAriSham | tada#SakaqM tanmE#&rAdhi || 88 (8) anuvAkaM-42",
      "text_type": "aranyaka"
    },
    {
      "section_id": "7.42.1",
      "file_info": "7-8",
      "text": "SannOq vAta#H pavatAm mAtaqriSvAq Sanna#stapatuq sUrya#H | ahA#niq Sam Ba#vantu naqH Sa(gm) rAtriqH prati#dhIyatAm || SamuqShA nOq vyu#cCatuq SamA#diqtya udE#tu naH | SiqvA naqH Santa#mA Bava sumRuDIqkA sara#svati | mA tEq vyO#ma saqndRuSi# || iDA#yaiq vAstva#si vAstuqmad vA$stuqmantO# BUyAsmaq mA vAstO$-SCithsmahya vAqstuH sa BU#yAqd-yO$&smAn dvEShTiq ya~jca# vaqyaM dviqShmaH || praqtiqShThA&si# pratiqShThAva#ntO BUyAsmaq mA pra#tiqShThAyA$- SCithsmahya pratiqShThaH sa BU#yAqd yO$&smAn dvEShTiq ya~jca# vaqyaM dviqShmaH || A vA#ta vAhi BEShaqjam ~Mvi vA#ta vAhiq yadrapa#H | tva(gm) hi viqSvaBE#ShajO dEqvAnA$M dUqta Iya#sE || dvAviqmau vAtau# vAtaq A sindhAqrA pa#rAqvata#H | 89 (10)",
      "text_type": "aranyaka"
    },
    {
      "section_id": "7.42.2",
      "file_info": "7-8",
      "text": "dakSha#m mE aqnya AqvAtuq parAq&nyO vA#tuq yad-rapa#H || yadaqdO vA#ta tE gRuqhE#&mRuta#sya niqdhir.hiqtaH | tatO# nO dEhi jIqvasEq tatO# nO dhEhi BEShaqjam || tatO# nOq mahaq Ava#haq vAtaq AvA#tu BEShaqjam | SaqmBUr ma#yOqBUrnO# hRuqdE pra Naq AyU(gm)#Shi tAriShat || indra#sya gRuqhO#&siq tam tvAq prapa#dyEq saguqssASva#H | saqha yanmEq astiq tEna# || BUH prapa#dyEq BuvaqH prapa#dyEq suvaqH prapa#dyEq BUrBuvaqssuvaqH prapa#dyE vAqyum prapaqdyE&nA$rtAm dEqvatAqm prapaqdyE &SmA#namAKaqNam prapa#dyE praqjApa#tEr brahmakOqSam brahmaq prapa#dyaq Om prapa#dyE || aqntari#kSham ma uqrva#ntara#m bRuqhadaqgnayaqH parva#tAScaq yayAq vAta#H svaqstyA sva#stiqmAntayA$ svaqstyA sva#stiq mAna#sAni || prANA#pAnau mRuqtyOrmA# pAtaqm prANA#pAnauq mA mA# hAsiShTaqm mayi# mEqdhAm mayi# praqjAm mayyaqgni stEjO# dadhAtuq mayi# mEqdhAm mayi# praqjAm mayIndra# indriqyam da#dhAtuq mayi# mEqdhAm mayi# praqjAm mayiq sUryOq BrAjO# dadhAtu || 90 (10)",
      "text_type": "aranyaka"
    },
    {
      "section_id": "7.42.3",
      "file_info": "7-8",
      "text": "dyuqBiraqktuBiqH pari#pAta-maqsmAnari#ShTEBi-raSvinAq sauBa#gEBiH | tannO# miqtrO varu#NO mAmahantAq madi#tiqH sindhu#H pRuthiqvI uqta dyauH || kayA# naSciqtra ABu#vadUqtI saqdAvRu#dhaqH saKA$ | kayAq Saci#ShThayA vRuqtA || kastvA# saqtyO madA#nAqm ma(gm)hi#ShThO mathsaqdandha#saH | dRuqDhA ci#dAqrujEq vasu# || aqBI Shu NaqH saKI#nAmaviqtA ja#ritRUqNAm | Saqtam Ba#vAsyUqtiBi#H || vaya#H supaqrNA upa#sEduqrindra#m priqyamE#dhAq RuSha#yOq nAdha#mAnAH | apa# dhvAqntamU$rNuqhi pUqrddhi cakShu#r mumuqgdhya#smA-nniqdhayE#va baqddhAn || 91 (10)",
      "text_type": "aranyaka"
    },
    {
      "section_id": "7.42.4",
      "file_info": "7-8",
      "text": "SannO# dEqvIraqBiShTa#yaq ApO# Bavantu pIqtayE$ | SaM ~MyOraqBisra#vantu naH || ISA#nAq vAryA#NAqm kShaya#ntIScar.ShaNIqnAm | aqpO yA#cAmi BEShaqjam || suqmiqtrA naq Apaq OSha#dhayaH santu durmiqtrAstasmai# BUyAsuqr-yO$&smAn-dvEShTiq ya~jca# vaqyaM dviqShmaH || ApOq hi ShThA ma#yOqBuvaqstA na# UqrjE da#dhAtana | maqhE raNA#yaq cakSha#sE || yO va#H Siqvata#mOq rasaqstasya# BAjayatEqha na#H | uqSaqtIri#va mAqtara#H || tasmAq ara#m gamAma vOq yasyaq kShayA#yaq jinva#tha | 92 (10)",
      "text_type": "aranyaka"
    },
    {
      "section_id": "7.42.5",
      "file_info": "7-8",
      "text": "ApO# jaqnaya#thA ca naH || pRuqthiqvI SAqntA sA&gninA# SAqntA sA mE# SAqntA Suca(gm)# Samayatu || aqntari#kSha(gm) SAqntaM tad vAqyunA# SAqntaM tanmE# SAqnta(gm) Suca(gm)# Samayatu | dyauH SAqntA sA&&diqtyEna# SAqntA sA mE# SAqntA Suca(gm)# Samayatu || pRuqthiqvI SAnti#raqntari#kShaq(gm)q SAntiqr dyauH SAntiqr diSaqH SAnti# ravAntaradiqSAH SAnti# raqgniH SAnti#r vAqyuH SAnti# rAdiqtyaH SAnti# ScaqndramAqH SAntiqr nakSha#trANiq SAntiq rApaqH SAntiq rOSha#dhayaqH SAntiqr vanaqspata#yaqH SAntiqr gauH SAnti# raqjA SAntiq raSvaqH SAntiqH puru#ShaqH SAntiqr brahmaq SAnti#r brAhmaqNaH SAntiqH SAnti#rEqva SAntiqH SAnti#rmE astuq SAnti#H || tayAq&ha(gm) SAqntyA sa#rvaSAqntyA mahya#M dviqpadEq catu#ShpadE caq SAnti#m karOmiq SAnti#rmE astuq SAnti#H || Ehaq SrIScaq hrIScaq dhRuti#Scaq tapO# mEqdhA pra#tiqShThA SraqddhA saqtyaM dharma#ScaiqtAniq mOtti#ShThantaq-manUtti#ShThantuq mA mAq(gg)q SrIScaq hrIScaq dhRuti#Scaq tapO# mEqdhA pra#tiqShThA SraqddhA saqtyaM dharma#ScaiqtAni# mAq mA hA#siShuH || udAyu#ShA svAqyuShOdOSha#dhInAq(gm)q rasEqnOt paqrjanya#syaq SuShmEqNOda#sthA-maqmRutAq(gm)q anu# || taccakShu#r dEqvahi#tam puqrastA$ cCuqkramuqccara#t | paSyE#ma Saqrada#H Saqtam jIvE#ma Saqrada#H Saqtam nandA#ma Saqrada#H Saqtam mOdA#ma Saqrada#H Saqtam BavA#ma Saqrada#H Saqta(gm) SRuqNavA#ma Saqrada#H Saqtam prabra#vAma Saqrada#H Saqta majI#tAH syAma Saqrada#H Saqtam jyOkcaq sUrya#m dRuqSE ( ) || 93 (10)",
      "text_type": "aranyaka"
    },
    {
      "section_id": "7.42.6",
      "file_info": "7-8",
      "text": "ya uda#gAn mahaqtO&rNavA$d-viqBrAja#mAnaH sariqrasyaq maddhyAqthsa mA# vRuShaqBO lO#hitAqkShaH sUryO# vipaqScin mana#sA punAtu || brahma#NaqH ScOta#nyasiq brahma#Na AqNI sthOq brahma#Na Aqvapa#namasi dhAriqtEyam pRu#thiqvI brahma#NA maqhI dhA#riqtamE#nEna maqhadaqntari#kShaqm diva#m dAdhAra pRuthiqvI(gm) sadE#vAqM ~MyadaqhaM ~MvEdaq tadaqhaM dhA#rayANiq mA madvEdO&dhiq visra#sat || mEqdhAqmaqnIqShE mA&&vi#SatA(gm) saqmIcI# BUqtasyaq BavyaqsyAva#ruddhyaiq sarvaqmAyu#rayANiq sarvaqmAyu#rayANi || AqBir gIqrBir yadatO# na UqnamApyA#yaya harivOq varddha#mAnaH | yaqdA stOqtRuByOq mahi# gOqtrA ruqjAsi# BUyiShThaqBAjOq adha# tE syAma || brahmaq prAvA#diShmaq tannOq mA hA#sIt || Om SAntiqH SAntiqH SAnti#H || 94 (7) Prapaataka Korvai with starting Padams of 1 to 42 Anuvaakams :- (namO# - yuq~jjatEq - vRuShNOq aSva#syaq - brahma#n pravaqrgyE#Naq - brahmaqn praca#riShyAmOq - daSaq prAcIq - rapa#Sya~ggOqpAm - dEqvasya# - samuqdrA - yEqShE pI#pihiq - Garmaq yA tE# - mahIqnAm caqtvA - ryaskAqnq. - yA puqrastA$th saqpta sa#pta - prAqNAyaq trINi# - pUqShNE caqtvAr yu - daqsyaikA#daSaq - yAstE# saqptA - gnir ddhruqvasIqH daikAqnna vi(gm)#Satiqr - BUrUqrddhva striq(gm)qSatad - BUr mayiq ShODa#Saq - yAstE# GOqrA navaq - snikcAqShTau - dhuni#Scaq dvE - uqgraScaq trINya# - hOrAqtrE pa~jcaq - KaT trINiq - vigAH saqptadaqSA - sRu#n muKaH caqtvAriq - yadEqtad vRu#kaqsaH pa~jcaq - yadI#Shiqta ScaqtvAriq - dIrGa#muKiq trINIq - tthA ccaqtvAriq - yadEqtad BUqtAniq ShaT - praqsAryaq trINya - tri#NAq daSA- haqrAva#dyaq - brahma#NAq ShaTth ShaD - uttu#dAqShTau - BUH ShaT - pRu#thiqvya#ShTa Sha#ShTiqH - Sanna#H saqptapa#~jcAqSad dvica#tvAri(gm)Sat ) Korvai with starting Padams of 1, 11, 21 Series of Dasinis :- (namO# vAqcE - brahma#n pravaqrgyE#Naq - mayiq ru - gaqntari#kShENa - piqtA nO#&si - mahIqnA - mupa# nOq - yadEqtad - BUr - dyUqBi Scatu#r navatiH) || hari#H Om || || kRuShNa yajurvEdIya taittirIya brAhmaNE AraNyakE saptamaH prapAThakaH samAptaH || Appendix (of Expansions)",
      "text_type": "aranyaka"
    },
    {
      "section_id": "7.11.2",
      "file_info": "7-8",
      "text": "- anu#nOq&dyAnu#matiH{1} , anvida#numatEq tvam {2} anu# nOq&dyA&nu#matiryaqj~jaM dEqvEShu# manyatAM | aqgniSca# havyaqvAha#nOq Bava#tAM dAqSuShEq maya#H || {1} anvida#numatEq tvaM manyA#saiq Sa~jca#naH kRudhi | kratvEq dakShA#ya nO hinuq praNaq AyU(gm)#Shi tAriShaH || {2} (Both {1} and {2} appearing in TS 3.3.11.3 and 3.3.11.4) -------------------------------------------------------------",
      "text_type": "aranyaka"
    },
    {
      "section_id": "7.11.9",
      "file_info": "7-8",
      "text": "- udvaqyantama#saqspari# {3} , uduqtyaM ciqtram {4} udvaqyaM tama#saqspariq paSya#ntOq jyOtiqrutta#raM | dEqvaM dE#vaqtrA sUryaqmaga#nmaq jyOti#ruttaqmaM || {3} ({3} appearing in T.S.4.1.7.4) uduq tyaM jAqtavE#dasaM dEqvaM ~Mva#hanti kEqtava#H | dRuqSE viSvA#yaq sUrya$M | ciqtraM dEqvAnAq-muda#gAqdanI#kaqM cakShu# rmiqtrasyaq varu#NasyAq&gnEH || {4} ({4} appearing in T.S.1.4.43.1)",
      "text_type": "aranyaka"
    },
    {
      "section_id": "7.20.2",
      "file_info": "7-8",
      "text": "- puna#rUqrjA{5}, saqha raqyyA {6} puna#rUqrjA ni va#rtasvaq puna#ragna iqShA&&yu#ShA | puna#rnaH pAhi viqSvata#H || {5} saqha raqyyA ni va#rtaqsvAgnEq pinva#svaq dhAra#yA | viqSvaPsni#yA viqSvataqspari# || {6} (Both {5} and {6] appearing in T.S.1.5.3.3) -------------------------------------------------------------",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "- iqmam mE# varuNaq{7}, tattvA# yAmi{8} iqmaM mE# varuNa SrudhIq hava#maqdyA ca# mRuDaya | tvAma#vaqsyurA ca#kE || {7} tattvA# yAmiq brahma#NAq vanda#mAnaq-stadA SA$stEq yaja#mAnO haqvirBi#H | ahE#DamAnO varuNEqha bOqddhyuru#Sa(gm)saq mA naq AyuqH pramO#ShIH || {8} (Both {7} and {8] appearing in T.S.2.1.11.6) -------------------------------------------------------------",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "- tvannO# agnEq{9}, sa tvannO# agnE{10} tvaM nO# agnEq varu#Nasya viqdvAn dEqvasyaq hEDO&va# yAsi sIShThAH | yaji#ShThOq vahni# tamaqH SOSu#cAnOq viSvAq dvEShA(gm)#siq pramu#mugdhyaqsmat || {9} sa tvaMnO# angE&vaqmO Ba#vOqtI nEdi#ShThO aqsyA uqShasOq vyu#ShTau | ava# yakShva nOq varu#Naq(gm)q rarA#NO vIqhi mRu#DIqka(gm) suqhavO# na Edhi || {10} (Both {9} and {10} appearing in T.S.2.5.12.3) -------------------------------------------------------------",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "- tvama#gnE aqyAsi#{11) tvama#gnE aqyA&si# | aqyA sanmana#sA hiqtaH | aqyA san.haqvyamU#hiShE | aqyA nO# dhEhi BEShaqjam | iqShTO aqgnirAhu#taH | svAhA#kRutaH pipartu naH | svaqgA dEqvEBya# iqdaM nama#H || {11} ({11} appearing in T.B.2.4.1.9 ) -------------------------------------------------------------",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "- udvaqyantama#saqspari# {12} , uduqtyaM{13}, ciqtram {14} {12}, {13} and {14} is same as {3} and {4} above -------------------------------------------------------------",
      "text_type": "aranyaka"
    },
    {
      "section_id": "7.20.3",
      "file_info": "7-8",
      "text": "- vaya#H suparNAH {15} vaya#H supaqrNA upa#sEduqrindra$m | priqyamE#dhAq RuSha#yOq nAdha#mAnAH | apa# dhvAqntamU$rNuqhi pUqrdhi cakShu#H | muqmuqgdhya#smAn niqdhayE#va baqddhAn || {15} ({15} appearing in T.B.2.5.8.3) ------------------------------------------------------------- OM namaH paramAtmanE, SrI mahAgaNapatayE namaH SrI guruByO namaH, haqriqH OM 8 kRuShNa yajurvEdIya taittirIya AraNyakE aShTamaH prapAThakaH 8.1 aShTamaH prapAThakaH anuvAkam - 1",
      "text_type": "aranyaka"
    }
  ]
}