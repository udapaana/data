{
  "text_type": "aranyaka",
  "book": "5",
  "section_count": 44,
  "sections": [
    {
      "section_id": "5.1.1",
      "file_info": "5-6",
      "text": "SannO# miqtraH SaM ~Mvaru#NaH | SannO# BavatvaryaqmA | Sannaq indrOq bRuhaqspati#H | SannOq viShNu#-rurukraqmaH | namOq brahma#NE | nama#stE vAyO | tvamEqva praqtyakShaqM brahmA#si | tvamEqva praqtyakShaqM brahma# vadiShyAmi | RuqtaM ~Mva#diShyAmi | saqtyaM ~Mva#diShyAmi ( ) | tanmAma#vatu | tadvaqktAra#mavatu | ava#tuq mAM | ava#tu vaqktAra$M || OM SAntiqH SAntiqH SAnti#H || 1 (15) anuvAkaM - 2",
      "text_type": "aranyaka"
    },
    {
      "section_id": "5.2.1",
      "file_info": "5-6",
      "text": "SIkShAM ~MvyA$KyAsyAqmaH | varNaqH svaraH | mAtrAq balaM | sAma# santAqnaH | ityuktaH SI$kShAddhyAqyaH || 2 (5) anuvAkaM - 3",
      "text_type": "aranyaka"
    },
    {
      "section_id": "5.3.1",
      "file_info": "5-6",
      "text": "saqha nauq yaSaH | saqha nau bra#hmavaqrcasaM || athAtaH sa(gm)hitAyA upaniShadaM ~MvyA$KyAsyAqmaH | pa~jcasvadhi-ka#raNEqShu | adhilOkamadhi-jyautiSha-madhividya-madhipraja#-maddhyAqtmaM | tA mahAsa(gm)hitA i#tyAcaqkShatE || athA#dhi lOqkaM | pRuthivI pU$rvarUqpaM | dyaurutta#rarUqpaM | AkA#SaH saqndhiH | 3 (10)",
      "text_type": "aranyaka"
    },
    {
      "section_id": "5.3.2",
      "file_info": "5-6",
      "text": "vAyu#H sandhAqnaM | itya#dhi lOqkaM || athA#dhi jyauqtiShaM | agniH pU$rva rUqpaM | Aditya utta#rarUqpaM | A#paH saqndhiH | vaidyuta#H sandhAqnaM | itya#dhi jyauqtiShaM || athA#dhi viqdyaM | AcAryaH pU$rva rUqpaM | 4 (10)",
      "text_type": "aranyaka"
    },
    {
      "section_id": "5.3.3",
      "file_info": "5-6",
      "text": "antEvAsyutta#rarUqpaM | vi#dyA saqndhiH | pravacana(gm)# sandhAqnaM | itya#dhi viqdyaM || athAdhiqprajaM | mAtA pU$rvarUqpaM | pitOtta#rarUqpaM | pra#jA saqndhiH | prajanana(gm)# sandhAqnaM | ityadhiqprajaM || 5 (10)",
      "text_type": "aranyaka"
    },
    {
      "section_id": "5.3.4",
      "file_info": "5-6",
      "text": "athAddhyAqtmaM | adharAhanuH pU$rva rUqpaM | uttarAhanu-rutta#rarUqpaM | vAK saqndhiH | jihvA# sandhAqnaM | ityaddhyAqtmaM || itI mAma#hA saq(gm)qhitAH || ya EvamEtA mahAsa(gm)hitA vyAKyA#tA vEqda | sandhIyatE praja#yA paqSuBiH | brahmavarca-sEnAnnAdyEna suvargyENa# (suvargENa#) lOkEqna ( ) || 6 (10) anuvAkaM - 4",
      "text_type": "aranyaka"
    },
    {
      "section_id": "5.4.1",
      "file_info": "5-6",
      "text": "ya SCanda#sA-mRuShaqBO viqSvarU#paH | CandOqByO-&ddhyaqmRutA$th saMbaqBUva# | sa mEndrO# mEqdhayA$ spRuNOtu | aqmRuta#sya dEvaq dhAra#NO BUyAsaM || SarI#raM mEq vica#r.ShaNaM | jiqhvA mEq madhu#mattamA | karNA$ByAqM BUriq viSru#vaM | brahma#NaH kOqSO#&si mEqdhayA &pi#hitaH | SruqtaM mE# gOpAya || Aqvaha#ntI vitanvAqnA | 7 (10)",
      "text_type": "aranyaka"
    },
    {
      "section_id": "5.4.2",
      "file_info": "5-6",
      "text": "kuqrvAqNA cIra#-mAqtmana#H | vAsA(gm)#siq mamaq gAva#Sca | aqnnaqpAqnE ca# sarvaqdA | tatO# mEq Sriyaq-mAva#ha | lOqmaqSAM paqSuBi#H saqha svAhA$ || AmA#yantu brahmacAqriNaqH svAhA$ | vimA#&&yantu brahmacAqriNaqH svAhA$ | pramA#&&yantu brahmacAqriNaqH svAhA$ | damA#yantu brahmacAqriNaqH svAhA$ | SamA#yantu brahmacAqriNaqH svAhA$ || 8 (10)",
      "text_type": "aranyaka"
    },
    {
      "section_id": "5.4.3",
      "file_info": "5-6",
      "text": "yaSOq janE#&sAniq svAhA$ | SrEyAqnaq. vasya#sO&sAniq svAhA$ || taM tvA# Bagaq pravi#SAniq svAhA$ | sa mA# Bagaq pravi#Saq svAhA$ | tasmi$nath saqhasra# SAKE | niBa#gAqhaM tvayi# mRujEq svAhA$ || yathA&&paqH prava#tAq&&yanti# | yathAq mAsA# aharjaqraM | EqvaM mAM bra#hmacAqriNa#H | dhAtaqrAya#ntu saqrvataqH svAhA$ ( ) || praqtiqvEqSO#&siq pra mA# BAhiq pra mA# padyasva || 9 (11) anuvAkaM - 5",
      "text_type": "aranyaka"
    },
    {
      "section_id": "5.5.1",
      "file_info": "5-6",
      "text": "BU-rBuvaq-ssuvaq-ritiq vA EqtA stiqsrO vyAhRu#tayaH || tAsA#muhasmaiq tAM ca#tuqrtthIM | mAhA#camasyaqH pravE#dayatE | mahaq iti# || tad brahma# | sa AqtmA | a~ggA$nyaqnyA dEqvatA$H || BUritiq vA aqyaM ~MlOqkaH | Buvaq ityaqntari#kShaM | suvaq-rityaqsau lOqkaH | 10 (10)",
      "text_type": "aranyaka"
    },
    {
      "section_id": "5.5.2",
      "file_info": "5-6",
      "text": "mahaq ityA#diqtyaH | AqdiqtyEnaq vAva sarvE# lOqkA mahI#yantE || BUritiq vA aqgniH | Buvaq iti# vAqyuH | suvaqrityA#diqtyaH | mahaq iti# caqndramA$H | caqndrama#sAq vAva sarvA#Niq jyOtI(gm)#Shiq mahI#yantE || BU-ritiq vA Ruca#H | Buvaq itiq sAmA#ni | suvaq ritiq yajU(gm)#Shi | 11 (10)",
      "text_type": "aranyaka"
    },
    {
      "section_id": "5.5.3",
      "file_info": "5-6",
      "text": "mahaq itiq brahma# | brahma#NAq vAva sarvE# vEqdA mahI#yantE || BUritiq vai prAqNaH | Buvaq itya#pAqnaH | suvaqriti# vyAqnaH | mahaq ityanna$M | annE#naq vAva sarvE$ prAqNA mahI#yantE || tA vA EqtA-Scata#sra ScatuqrddhA | cata#sra-ScatasrOq vyAhRu#tayaH | tA yO vEda# ( ) | sa vE#daq brahma# | sarvE$&smai dEqvA baqlimAva#hanti || 12 (12) (aqsau lOqkO - yajU(gm)#Shiq - vEdaq dvE ca#) (A5) anuvAkaM - 6",
      "text_type": "aranyaka"
    },
    {
      "section_id": "5.6.1",
      "file_info": "5-6",
      "text": "sa ya EqShO$&ntar.-hRu#daya AkAqSaH | tasmi#nnaqyaM puru#ShO manOqmaya#H | amRu#tO hiraqNmaya#H || anta#rENaq tAlu#kE | ya EqSha stana# ivAvaqlaMba#tE | sE$ndra yOqniH | yatrAqsau kE#SAqntO viqvarta#tE | vyaqpOhya# SIr.ShakapAqlE || BUrityaqgnau prati#tiShThati | Buvaq iti# vAqyau | 13 (10)",
      "text_type": "aranyaka"
    },
    {
      "section_id": "5.6.2",
      "file_info": "5-6",
      "text": "suvaqrityA#diqtyE | mahaq itiq brahma#Ni | AqpnOtiq svArA$jyaM | AqpnOtiq mana#saqspati$M | vAkpa#tiq ScakShu#ShpatiH | SrOtra#pati rviqj~jAna#patiH | Eqtat tatO# Bavati | AqkAqSa Sa#rIraqM brahma# | saqtyAtma# prAqNArA#maqM mana# AnandaM | SAnti# samRuddha-maqmRuta$M ( ) || iti# prAcIna yOqgyOpA$sva || 14 (11) anuvAkaM - 7",
      "text_type": "aranyaka"
    },
    {
      "section_id": "5.7.1",
      "file_info": "5-6",
      "text": "pRuqthiqvya#ntari#kShaqM dyaur-diSO#&vAntaradiqSAH | aqgnir-vAqyu-rA#diqtya-ScaqndramAq nakSha#trANi | Apaq OSha#dhayOq vanaqspata#ya AkAqSa AqtmA | itya#dhiBUqtaM || athAddhyAqtmaM | prAqNO vyAqnO#&pAqna u#dAqnaH sa#mAqnaH | cakShuqH SrOtraqM manOq vAk tvak | carma# mAq(gm)q sa(gg)snAvAsthi# maqjjA || Eqta da#dhiviqdhAyaqrq.Shiq ravO#cat | pA~gktaqM ~MvA iqda(gm) sarva$M ( ) | pA~gkta#naiqva pA~gkta(gg)# spRuNOqtIti# || 15 (11) anuvAkaM - 8",
      "text_type": "aranyaka"
    },
    {
      "section_id": "5.8.1",
      "file_info": "5-6",
      "text": "O-mitiq brahma# || O-mitIqda(gm) sarva$M || OmityEqta-da#nukRuti hasmaq vA aqpyO SrA#vaqyEtyA-SrA#vayanti | O-mitiq sAmA#ni gAyanti | O(gm) SOmiti# SaqstrANi# Sa(gm)santi | Omitya#ddhvaqryuH pra#tigaqraM prati#gRuNAti | Omitiq brahmAq prasau#ti | Omitya#gnihOqtra-manu#jAnAti | Omiti# brAhmaqNaH pra#vaqkShyannA#haq brahmOpA$pnavAqnIti# | brahmaiqvO-pA$pnOti || 16 (10) anuvAkaM - 9",
      "text_type": "aranyaka"
    },
    {
      "section_id": "5.9.1",
      "file_info": "5-6",
      "text": "RutaM ca svAddhyAya prava#canEq ca | satyaM ca svAddhyAya prava#canEq ca | tapaSca svAddhyAya prava#canEq ca | damaSca svAddhyAya prava#canEq ca | SamaSca svAddhyAya prava#canEq ca | agnayaSca svAddhyAya prava#canEq ca | agnihOtraM ca svAddhyAya prava#canEq ca | atithayaSca svAddhyAya prava#canEq ca | mAnuShaM ca svAddhyAya prava#canEq ca | prajA ca svAddhyAya prava#canEq ca ( ) | prajanaSca svAddhyAya prava#canEq ca | prajAtiSca svAddhyAya prava#canEq ca || satyamiti satyavacA# rAthIq taraH | tapa iti tapOnityaH pau#ruSiqShTiH | svAddhyAya pravacanE EvEti nAkO# maudgaqlyaH | taddhi tapa#staddhiq tapaH || 17 (16) anuvAkaM - 10",
      "text_type": "aranyaka"
    },
    {
      "section_id": "5.10.1",
      "file_info": "5-6",
      "text": "aqhaM ~MvRuqkShasyaq rEri#vA | kIqrtiH pRuqShThaM giqrEri#va | Uqrddhva pa#vitrO vAqjinI#va svaqmRuta#masmi | dravi#Naq(gm)q sava#rcasaM | sumEdhA a#mRutOqkShitaH | iti triSa~gkOr-vEdA#nuvaqcanaM || 18 (6) (aqha(gm) ShaT) (A10) anuvAkaM - 11",
      "text_type": "aranyaka"
    },
    {
      "section_id": "5.11.1",
      "file_info": "5-6",
      "text": "vEdamanUcyA- &cAryOntEvAsina-ma#nuSAqsti || satyaqM ~Mvada | dharmaqM cara || svAddhyAyA$nmA praqmadaH | AcAryAya priyaM dhanamAhRutya prajAtantuM mA vya#vacCEqthsIH | satyAnna prama#ditaqvyaM | dharmAnna prama#ditaqvyaM | kuSalAnna prama#ditaqvyaM | BUtyai na prama#ditaqvyaM | svAddhyAya pravacanAByAM na prama#ditaqvyaM | 19 (10)",
      "text_type": "aranyaka"
    },
    {
      "section_id": "5.11.2",
      "file_info": "5-6",
      "text": "dEvapitRukAryAByAM na prama#ditaqvyaM || mAtRu#dEvOq Bava | pitRu#dEvOq Bava | AcArya# dEvOq Bava | atithi#dEvOq Bava || yAnyanavadyAni# karmAqNi | tAni sEvi#tavyAqni | nO i#tarAqNi || yAnyasmAka(gm) suca#ritAqni | tAni tvayO#pAsyAqni | 20 (10)",
      "text_type": "aranyaka"
    },
    {
      "section_id": "5.11.3",
      "file_info": "5-6",
      "text": "nO i#tarAqNi || yE kE cAsma-cCrEyA(gm)#sO brAqhmaNAH | tEShAM tvayA&&sanE na praSva#sitaqvyaM || Sraddha#yA dEqyaM | aSraddha#yA&dEqyaM | Sri#yA dEqyaM | hri#yA dEqyaM | Bi#yA dEqyaM | sam~Mvi#dA dEqyaM || atha yadi tE karmavicikithsA vA vRutta viciki#thsA vAq syAt | 21 (10)",
      "text_type": "aranyaka"
    },
    {
      "section_id": "5.11.4",
      "file_info": "5-6",
      "text": "yE tatra brAhmaNA$H sammaqraq.SinaH | yuktA# AyuqktAH | alUkShA# dharma#kAmAqH syuH | yathA tE# tatra# vartEqrann | tathA tatra# vartEqthAH || athAByA$KyAtEqShu | yE tatra brAhmaNA$H sammaqrq.SinaH | yuktA# AyuqktAH | alUkShA# dharma# kAmAqH syuH | yathA tE# tEShu# vartEqrann ( ) | 22 (10)",
      "text_type": "aranyaka"
    },
    {
      "section_id": "5.11.5",
      "file_info": "5-6",
      "text": "tathA tEShu# vartEqthAH || ESha# AdEqSaH | ESha u#padEqSaH | EShA vE#dOpaqniShat | Etada#nuSAqsanaM | Eva mupA#sitaqvyaM | Eva mucaita#dupAqsyaM || 23 (7) anuvAkaM - 12",
      "text_type": "aranyaka"
    },
    {
      "section_id": "5.12.1",
      "file_info": "5-6",
      "text": "SannO# miqtraH SaM ~Mvaru#NaH | SannO# BavatvaryaqmA | Sannaq indrOq bRuhaqspati#H | SannOq viShNu# rurukraqmaH | namOq brahma#NE | nama#stE vAyO | tvamEqva praqtyakShaqM brahmA#si | tvAmEqva praqtyakShaqM brahmA vA#diShaM | Ruqtama#vAdiShaM | saqtyama#vAdiShaM ( ) | tanmAmA#vIt | tadvaqktAra#mAvIt | AvIqnmAM | AvI$dvaqktAra$M || OM SAntiqH SAntiqH SAnti#H || 24 (15) || iti SIkShAvallI samAptA || +++++++++++++++++++++++++ OM namaH paramAtmanE, SrI mahAgaNapatayE namaH SrI guruByO namaH, haqriqH OM brahmAnanda vallI anuvAkaM - 13",
      "text_type": "aranyaka"
    },
    {
      "section_id": "5.13.1",
      "file_info": "5-6",
      "text": "saqha nA# vavatu | saqha nau# Bunaktu | saqha vIqrya#M karavAvahai | tEqjaqsvinAq vadhI#tamastuq mA vi#dviShAqvahai$ || OM SAntiqH SAntiqH SAnti#H || 25 (5) anuvAkaM - 14",
      "text_type": "aranyaka"
    },
    {
      "section_id": "5.14.1",
      "file_info": "5-6",
      "text": "braqhmaqvidA$pnOtiq para$M || tadEqShA&Byu#ktA | saqtyaM j~jAqna-ma#naqntaM brahma# | yO vEdaq nihi#taqM guhA#yAM paraqmE vyO#mann | sO$&SnutEq sarvAqn kAmA$nth saqha | brahma#NA vipaqScitEti# || tasmAqdvA EqtasmA#dAqtmana# AkAqSaH saMBU#taH | AqkAqSAd vAqyuH | vAqyOraqgniH | aqgnErApa#H | aqdByaH pRu#thiqvI | pRuqthiqvyA OSha#dhayaH | OSha#dhIqByO&nna$M | annAqt puru#ShaH || sa vA ESha puruShO&nna#rasaqmayaH || tasyEda#mEvaq SiraH | ayaM dakShi#NaH paqkShaH | ayamutta#raH paqkShaH | ayamAtmA$ | idaM pucCa#M pratiqShThA || tadapyESha SlO#kO Baqvati || 26 (21)",
      "text_type": "aranyaka"
    },
    {
      "section_id": "5.14.2",
      "file_info": "5-6",
      "text": "annAqdvai praqjAH praqjAya#ntE | yAH kASca# pRuthiqvI(gg) SriqtAH | athOq annE#naiqva jI#vanti | athai#naqdapi#yantyantaqtaH | annaq(gm)q hi BUqtAnAqM jyEShTha$M | tasmA$th sarvauShaqdha mu#cyatE | sarvaqM ~Mvai tE&nna#mApnuvanti | yE&nnaqM brahmOqpAsa#tE | annaq(gm)q hi BUqtAnAqM jyEShTha$M | tasmA$th sarvauShaqdha mu#cyatE | annA$d BUqtAniq jAya#ntE | jAtAqnyannE#na varddhantE | adyatE&tti ca# BUtAqni | tasmAdannaM taducya#ta iqti || tasmAdvA EtasmA-danna#rasaqmayAt | anyO&ntara AtmA$ prANaq mayaH | tEnai#Sha pUqrNaH || sa vA ESha puruShavi#dha Eqva | tasya puru#Sha viqdhatAM | anvaya#M puruShaq vidhaH | tasya prANa# Evaq SiraH || vyAnO dakShi#NaH paqkShaH | apAna utta#raH paqkShaH | AkA#Sa AqtmA | pRuthivI pucCa#M pratiqShThA || tadapyESha SlO#kO Baqvati || 27 (26)",
      "text_type": "aranyaka"
    },
    {
      "section_id": "5.14.3",
      "file_info": "5-6",
      "text": "prAqNaM dEqvA anuqprANa#nti | maqnuqShyA$H paqSava#Scaq yE | prAqNO hi BUqtAnAqmAyu#H | tasmA$th sarvAyuqSha mu#cyatE | sarva#mEqva taq Ayu#ryanti | yE prAqNaM brahmOqpAsa#tE | prANO hi BUtA#nAmAqyuH | tasmAth sarvAyuSha-mucya#ta iqti || tasyaiSha Eva SArI#ra AqtmA | ya#H pUrvaqsya || tasmAdvA EtasmA$t prANaqmayAt | anyO&ntara AtmA# manOqmayaH | tEnai#Sha pUqrNaH || sa vA ESha puruShavi#dha Eqva | tasya puru#ShaviqdhatAM | anvaya#M puruShaqvidhaH | tasya yaju#rEvaq SiraH | Rug dakShi#NaH paqkShaH | sAmOtta#raH paqkShaH | AdE#Sa AqtmA | atharvA~ggirasaH pucCa#M pratiqShThA || tadapyESha SlO#kO Baqvati || 28 (22)",
      "text_type": "aranyaka"
    },
    {
      "section_id": "5.14.4",
      "file_info": "5-6",
      "text": "yatOq vAcOq niva#rtantE | aprA$pyaq mana#sA saqha | AnandaM brahma#NO viqdvAn | na biBEti kadA#canEqti || tasyaiSha Eva SArI#ra AqtmA | ya#H pUrvaqsya || tasmAdvA EtasmA$n manOqmayAt | anyO&ntara AtmA vi#j~jAnaqmayaH | tEnai#Sha pUqrNaH || sa vA ESha puruShavi#dha Eqva | tasya puru#Sha viqdhatAM | anvaya#M puruShaq vidhaH | tasya Sra#ddhaivaq SiraH | RutaM dakShi#NaH paqkShaH | satyamutta#raH paqkShaH | yO#ga AqtmA | mahaH pucCa#M pratiqShThA || tadapyESha SlO#kO Baqvati || 29 (18)",
      "text_type": "aranyaka"
    },
    {
      "section_id": "5.14.5",
      "file_info": "5-6",
      "text": "viqj~jAna#M ~Myaqj~jaM ta#nutE | karmA#Ni tanuqtE&pi# ca | viqj~jAna#M dEqvAH sarvE$ | brahmaq jyEShThaq-mupA#satE | viqj~jAnaqM brahmaq cEd vEda# | tasmAqccEnna praqmAdya#ti | SaqrIrE# pApma#nO hiqtvA | sarvAn-kAmAnth-samaSnu#ta iqti || tasyaiSha Eva SArI#ra AqtmA | ya#H pUrvaqsya || tasmAdvA EtasmAd-vi#j~jAnaqmayAt | anyO&ntara AtmA#&&nandaqmayaH | tEnai#Sha pUqrNaH || sa vA ESha puruShavi#dha Eqva | tasya puru#ShaviqdhatAM | anvaya#M puruShaqvidhaH | tasya priya#-mEvaq SiraH | mOdO dakShi#NaH paqkShaH | pramOda utta#raH paqkShaH | Ana#nda AqtmA | brahma pucCa#M pratiqShThA || tadapyESha SlO#kO Baqvati || 30 (22)",
      "text_type": "aranyaka"
    },
    {
      "section_id": "5.14.6",
      "file_info": "5-6",
      "text": "asa#nnEqva sa# Bavati | asaqd brahmEtiq vEdaq cEt | asti brahmEti# cEd vEqda | santamEnaM tatO vi#duriqti || tasyaiSha Eva SArI#ra AqtmA | ya#H pUrvaqsya || athAtO#&nu praqSnAH || uqtA viqdvA naqmuM ~MlOqkaM prEtya# | kaScaqna ga#cCaqtI(3) | AhO# viqdvAnaqmuM ~MlOqkaM prEtya# | kaSciqt sama#SnuqtA(3) uq || sO#&kAmayata | baqhusyAqM prajA#yEqyEti# | sa tapO#&tapyata | sa tapa#staqptvA | iqda(gm) sarva#-masRujata || yadiqdaM ki~jca# | tathsRuqShTvA | tadEqvAnuq prAvi#Sat || tada#nupraqviSya# | saccaq tyaccA#Bavat | niqruktaqM cA ni#ruktaM ca | niqlaya#naqM cA ni#layanaM ca | viqj~jAnaqM cA vi#j~jAnaM ca | satyaM cAnRutaM ca sa#tya-maqBavat || yadi#daM kiq~jca | tathsatya-mi#tyA caqkShatE || tadapyESha SlO#kO Baqvati || 31 (28)",
      "text_type": "aranyaka"
    },
    {
      "section_id": "5.14.7",
      "file_info": "5-6",
      "text": "asaqdvA iqdamagra# AsIt | tatOq vai sada#jAyata | tadAtmAna(gg) svaya#-makuqruta | tasmAt tath sukRutamucya#ta iqti || yadvai# tath suqkRutaM | ra#sO vaiq saH | rasa(gg) hyEvAyaM ~MlabdhvA&&na#ndI Baqvati || kO hyEvAnyA$t kaH prAqNyAt | yadESha AkASa Ana#ndO naq syAt | ESha hyEvAna#ndayAqti || yaqdA hyE#vaiShaq Etasmin-nadRuSyE &nAtmyE &niruktE &nilayanE &BayaM prati#ShThAM ~MviqndatE | atha sO&BayaM ga#tO Baqvati || yaqdA hyE#vaiShaq Etasmin-nudara-manta#raM kuqrutE | atha tasya Ba#yaM Baqvati || tattvEva BayaM ~MviduShO-&ma#nvAnaqsya || tadapyESha SlO#kO Baqvati || 32 (16)",
      "text_type": "aranyaka"
    },
    {
      "section_id": "5.14.8",
      "file_info": "5-6",
      "text": "BIqShA&smAq-dvAta#H pavatE | BIqShOdE#tiq sUrya#H | BIShA&smA-dagni#-ScEndraqSca | mRutyur dhAvati pa~jca#ma iqti || saiShA&&nandasya mImA(gm)#sA Baqvati || yuvA syAth sAdhu yu#vA&ddhyAqyakaH | ASiShThO dRuDhiShThO# baliqShThaH | tasyEyaM pRuthivI sarvA vittasya# pUrNAq syAt | sa EkO mAnuSha# AnaqndaH || tE yE SataM mAnuShA# AnaqndAH | 33.a (10) sa EkO manuShya-gandharvANA#-mAnaqndaH | SrOtriyasya cAkAma#hataqsya || tE yE SataM manuShya-gandharvANA#-mAnaqndAH | sa EkO dEva-gandharvANA#-mAnaqndaH | SrOtriyasya cAkAma#hataqsya || tE yE SataM dEva-gandharvANA#-mAnaqndAH | sa EkaH pitRuNAM ciralOka-lOkAnA#-mAnaqndaH | SrOtriyasya cAkAma#hataqsya || tE yE SataM pitRuNAM ciralOka-lOkAnA#-mAnaqndAH | sa Eka AjAnajAnAM dEvAnA#-mAnaqndaH | 33.b (10) SrOtriyasya cAkAma#hataqsya || tE yE Sata-mAjAna-jAnAM dEvAnA# mAnaqndAH | sa EkaH karma-dEvAnAM dEvAnA#-mAnaqndaH | yE karmaNA dEvAna#pi yaqnti | SrOtriyasya cAkAma#hataqsya || tE yE SataM karmadEvAnAM dEvAnA#-mAnaqndAH | sa EkO dEvAnA#-mAnaqndaH | SrOtriyasya cAkAma#hataqsya || tE yE SataM dEvAnA#-mAnaqndAH | sa Eka indra#syAnaqndaH | 33.c (10) SrOtriyasya cAkAma#hataqsya || tE yE Satamindra#-syA&&naqndAH | sa EkO bRuhaspatE#-rAnaqndaH | SrOtriyasya cAkAma#hataqsya || tE yE SataM bRuhaspatE# rAnaqndAH | sa EkaH prajApatE#-rAnaqndaH | SrOtriyasya cAkAma#hataqsya || tE yE SataM prajApatE#-rAnaqndAH | sa EkO brahmaNa# AnaqndaH | SrOtriyasya cAkAma#hataqsya || 33.d (10) sa yaScA#yaM puqruShE | yaScAsA#-vAdiqtyE | sa Eka#H || sa ya# EvaqM ~Mvit | asmAllO#kAt prEqtya | Etamannamaya-mAtmAna-mupa#sa~gkrAqmati | EtaM prANamaya-mAtmAna-mupa#sa~gkrAqmati | EtaM manOmaya-mAtmAna-mupa#sa~gkrAqmati | EtaM ~Mvij~jAnamaya-mAtmAna-mupa#sa~gkrAqmati | EtamAnandamaya-mAtmAna-mupa#sa~gkrAqmati || tadapyESha SlO#kO Baqvati || 33.E (11)",
      "text_type": "aranyaka"
    },
    {
      "section_id": "5.14.9",
      "file_info": "5-6",
      "text": "yatOq vAcOq niva#rtantE | aprA$pyaq mana#sA saqha | AnandaM brahma#NO viqdvAn | na biBEti kuta#ScanEqti || Eta(gm) ha vA va# na taqpati | kimaha(gm) sAdhu# nAkaqravaM | kimahaM pApa-makara#va-miqti || sa ya EvaM ~MvidvAnEtE AtmA#na(gg) spRuqNutE || uqBE hyE#vaiShaq EtE AtmA#na(gg) spRuqNutE | ya EqvaM ~MvEda# || ityu#paqniSha#t || 34 (11) saqha nA# vavatu | saqha nau# Bunaktu | saqha vIqrya#M karavAvahai | tEqjaqsvinAq vadhI#tamastuq mA vi#dviShAqvahai$ || OM SAntiqH SAntiqH SAnti#H || (braqhmaqvididamayamidamEka#vi(gm)SatiH | annAq danna#rasaqmayAt prANOq vyAnO&pAna AkA#SaqH pRuthivI pucCaq(gm)q ShaDvi(gm)#SatiH | prAqNam prA#NaqmayAn ma#nOq yajuqr.q RuK sAmAdEqSO&tharvA~ggirasaH pucCaqm dvAvi(gm)#SatiH | yata#H Sraqddharta(gm) satyam ~MyO#gOq mahO#&ShTAda#Sa | viqj~jAnaqm priyaqm mOdaH pramOda Ana#ndOq brahma pucCaqm dvAvi(gm)#SatiH | asa#nnEqvAthAShTAvi (gm)#SatiH | asaqth ShODa#Sa | BIqShA&smAqn mAnuShOq manuShyagandharvANAqm dEvagandharvANAqm pitRuNAmciralOkalOkAnAq mAjAnajAnAm karmadEvAnAm ~MyE karmaNA dEvAnAqmindra#syaq bRuhaspatEqH prajApatEqr brahmaNaqH sa yaSva# saMkrAqmatyEka#pa~jcAqSat | yataqH kuta#Scaq naitamEkA#daSaq nava#) (A14) iti brahmAnandavallI samAptA ==================== OM namaH paramAtmanE, SrI mahAgaNapatayE namaH SrI guruByO namaH, haqriqH OM BRugu vallI saqha nA# vavatu | saqha nau# Bunaktu | saqha vIqrya#M karavAvahai | tEqjaqsvinAq vadhI#tamastuq mA vi#dviShAqvahai$ || OM SAntiqH SAntiqH SAnti#H || anuvAkaM - 15",
      "text_type": "aranyaka"
    },
    {
      "section_id": "5.15.1",
      "file_info": "5-6",
      "text": "BRuguqrvai vA#ruqNiH | varu#NaqM pita#raq-mupa#sasAra | adhI#hi BagavOq brahmEti# || tasmA# Eqtat prO#vAca | anna#M prAqNaM cakShuqH SrOtraqM manOq vAcaqmiti# || ta(gm) hO#vAca | yatOq vA iqmAniq BUtA#niq jAya#ntE | yEnaq jAtA#niq jIva#nti | yat praya#ntyaqBi sam~Mvi#Santi | tad viji#j~jAsasva | tad brahmEti# || sa tapO#&tapyata | sa tapa#-staqptvA || 35 (13)",
      "text_type": "aranyaka"
    },
    {
      "section_id": "5.15.2",
      "file_info": "5-6",
      "text": "annaqM brahmEtiq vya#jAnAt | aqnnAddhyE#va KalviqmAniq BUtA#niq jAya#ntE | annE#naq jAtA#niq jIva#nti | annaqM praya#ntyaqBi-sam~Mvi#SaqntIti# || tad viqj~jAya# | puna#rEqva varu#NaqM pita#raq-mupa#sasAra | adhI#hi BagavOq brahmEti# | ta(gm) hO#vAca | tapa#sAq brahmaq viji#j~jAsasva | tapOq brahmEti# | sa tapO#&tapyata | sa tapa#-staqptvA || 36 (12)",
      "text_type": "aranyaka"
    },
    {
      "section_id": "5.15.3",
      "file_info": "5-6",
      "text": "prAqNO braqhmEtiq vya#jAnAt | prAqNAddhyE#va KalviqmAniq BUtA#niq jAya#ntE | prAqNEnaq jAtA#niq jIva#nti | prAqNaM praya#ntyaqBi-sam~Mvi#SaqntIti# || tad viqj~jAya# | puna#rEqva varu#NaqM pita#raq-mupa#sasAra | adhI#hi BagavOq brahmEti# | ta(gm) hO#vAca | tapa#sAq brahmaq viji#j~jAsasva | tapOq brahmEti# | sa tapO#&tapyata | sa tapa#-staqptvA || 37 (12)",
      "text_type": "aranyaka"
    },
    {
      "section_id": "5.15.4",
      "file_info": "5-6",
      "text": "manOq brahmEtiq vya#jAnAt | mana#sOq hyE#va KalviqmAniq BUtA#niq jAya#ntE | mana#sAq jAtA#niq jIva#nti | manaqH praya#ntyaqBi-sam~Mvi#SaqntIti# || tad viqj~jAya# | puna#rEqva varu#NaqM pita#raq-mupa#sasAra | adhI#hi BagavOq brahmEti# | ta(gm) hO#vAca | tapa#sAq brahmaq viji#j~jAsasva | tapOq brahmEti# | sa tapO#&tapyata | sa tapa#-staqptvA || 38 (12)",
      "text_type": "aranyaka"
    },
    {
      "section_id": "5.15.5",
      "file_info": "5-6",
      "text": "viqj~jAnaqM brahmEtiq vya#jAnAt | viqj~jAnAq-ddhyE#va KalviqmAniq BUtA#niq jAya#ntE | viqj~jAnE#naq jAtA#niq jIva#nti | viqj~jAnaqM praya#ntyaqBi-sam~Mvi#SaqntIti# || tad viqj~jAya# | puna#rEqva varu#NaqM pita#raq-mupa#sasAra | adhI#hi BagavOq brahmEti# | ta(gm) hO#vAca | tapa#sAq brahmaq viji#j~jAsasva | tapOq brahmEti# | sa tapO#&tapyata | sa tapa#-staqptvA || 39 (12)",
      "text_type": "aranyaka"
    },
    {
      "section_id": "5.15.6",
      "file_info": "5-6",
      "text": "AqnaqndO braqhmEtiq vya#jAnAt | AqnandAq-ddhyE#va-KalviqmAniq BUtA#niq jAya#ntE | AqnaqndEnaq jAtA#niq jIva#nti | AqnaqndaM praya#ntyaqBi-sam~Mvi#SaqntIti# || saiShA BA$rgaqvI vA#ruqNI viqdyA | paqraqmE vyO#maqn prati#ShThitA || ya EqvaM ~MvEdaq prati#tiShThati | anna#vAnannAqdO Ba#vati | maqhAn Ba#vati praqjayA# paqSuBi#r brahmavarcaqsEna# | maqhAn kIqrtyA || 40 (10)",
      "text_type": "aranyaka"
    },
    {
      "section_id": "5.15.7",
      "file_info": "5-6",
      "text": "annaqM na ni#ndyAt | tad vraqtaM || prAqNO vA anna$M | SarI#ramannAqdaM | prAqNE SarI#raqM prati#ShThitaM | SarI#rE prAqNaH prati#ShThitaH | tadEqta-dannaq-mannEq prati#ShThitaM || sa ya Eqta-dannaq-mannEq prati#ShThitaqM ~MvEdaq prati#tiShThati | anna#vA-nannAqdO Ba#vati | maqhAn Ba#vati praqjayA# paqSuBi#r-brahmavarcaqsEna# | maqhAn kIqrtyA || 41 (11)",
      "text_type": "aranyaka"
    },
    {
      "section_id": "5.15.8",
      "file_info": "5-6",
      "text": "annaqM na pari#cakShIta | tad vraqtaM | ApOq vA anna$M | jyOti#rannAqdaM | aqPsu jyOtiqH prati#ShThitaM | jyOtiqShyApaqH prati#ShThitAH | tadEqta-dannaq-mannEq prati#ShThitaM || sa ya Eqta-dannaq-mannEq prati#ShThitaqM ~MvEdaq prati#tiShThati | anna#vA-nannAqdO Ba#vati | maqhAn Ba#vati praqjayA# paqSuBi#r brahmavarcaqsEna# | maqhAn kIrtyA || 42 (11)",
      "text_type": "aranyaka"
    },
    {
      "section_id": "5.15.9",
      "file_info": "5-6",
      "text": "anna#M baqhu ku#rvIta | tad vraqtaM || pRuqthiqvI vA anna$M | AqkAqSO$&nnAqdaH | pRuqthiqvyA-mA#kAqSaH prati#ShThitaH | AqkAqSE pRu#thiqvI prati#ShThitA | tadEqta-dannaq-mannEq prati#ShThitaM || sa ya Eqta-dannaq-mannEq prati#ShThitaqM ~MvEdaq prati#tiShThati | anna#vAnannAqdO Ba#vati | maqhAn Ba#vati praqjayA# paqSuBi#r brahmavarcaqsEna# | maqhAn kIqrtyA || 43 (11)",
      "text_type": "aranyaka"
    },
    {
      "section_id": "5.15.10",
      "file_info": "5-6",
      "text": "na ka~jcana vasatau pratyA#cakShIqta | tad vraqtaM || tasmAdyayA kayA ca vidhayA bahva#nnaM prAqpnuyAt || arAddhyasmA annami#tyAcaqkShatE || Etadvai muKatO$&nna(gm) rAqddhaM | muKatO&smA a#nna(gm) rAqddhyatE | Etadvai maddhyatO$&nna(gm) rAqddhaM | maddhyatO&smA a#nna(gm) rAqddhyatE | EdadvA antatO$&nna(gm) rAqddhaM | antatO&smA a#nna(gm) rAqddhyatE | 44.a (10) ya E#vaM ~MvEqda || kShEma i#ti vAqci | yOgakShEma iti prA#NApAqnayOH | karmE#ti haqstayOH | gati-ri#ti pAqdayOH | vimukti-ri#ti pAqyau | iti mAnuShI$H samAqj~jAH || atha daiqvIH | tRupti-ri#ti vRuqShTau | bala-mi#ti viqdyuti | 44.b (10) yaSa i#ti paqSuShu | jyOtiriti na#kShatrEqShu | prajAti-ramRuta-mAnanda i#tyupaqsthE | sarva mi#tyAkAqSE || tat pratiShThE-tyu#pAsIqta | pratiShThA#vAn Baqvati | tanmaha ityu#pAsIqta | ma#hAn Baqvati | tanmana ityu#pAsIqta | mAna#vAn Baqvati | 44.c (10) tannama ityu#pAsIqta | namyantE$&smai kAqmAH | tadbrahmE-tyu#pAsIqta | brahma#vAn Baqvati | tad brahmaNaH parimara ityu#pAsIqta | paryENaM mriyantE dviShanta#H sapaqtnAH | pari yE$&priyA$ BrAtRuqvyAH || sa yaScA#yaM puqruShE | yaScAsA#-vAdiqtyE | sa Eka#H | 44.d (10) sa ya# EvaqM ~Mvit | asmAl-lO#kAt prEqtya | Etamannamaya-mAtmAna-mupa#sa~gkraqmya | EtaM prANamaya-mAtmAna-mupa#sa~gkraqmya | EtaM manOmaya-mAtmAna-mupa#sa~gkraqmya | EtaM ~Mvij~jAnamaya-mAtmAna-mupa#sa~gkraqmya | Eta mAnandamaya mAtmAna mupa#sa~gkraqmya | imAn ~MlOkAn kAmAnnI kAma-rUpya#nusaq~jcaran | Etath sAma gA#yannAqstE || hA(3) vuq hA(3) vuq hA(3) vu# | 44.E (10) aqha-manna-maqha-manna-maqhamannaM | aqhamannAqdO(2)&hamannAqdO(2) &hamannAqdaH | aqha(gg) SlOkaqkRu-daqha(gg) SlOkaqkRu-daqha(gg) SlOkaqkRut | aqhamasmi prathamajA RutA(3) syaq | pUrvaM dEvEByO amRutasya nA(3) BAq iq | yO mA dadAti sa idEva mA(3)vAqH | aqha-mannaq-manna#-maqdantaq-mA(3) dmiq | aqhaM ~MviSvaqM Buva#naq-maBya#BaqvAM | suvaqrna jyOtI$H || ya EqvaM ~MvEda# || ityu#paqniSha#t || 44.f (11) saqha nA# vavatu | saqha nau# Bunaktu | saqha vIqrya#M karavAvahai | tEqjaqsvinAq vadhI#tamastuq mA vi#dviShAqvahai$ || OM SAntiqH SAntiqH SAnti#H || ---iti BRuguvallI samAptA ---- Prapaataka Korvai with starting Padams of 1 to 15 Anuvaakams :- (Sam naqH - SIkShA(gm) - saqha nauq - ya #007A;Canda#sAqm - BUH - sa yaH - pRu#thiq - vyOmi - tyRutam cAq - ham - ~MvEdamanucya - Sam na#H - saqha nA#vavatu - brahmaqvid - BRuguqH pa~jca#daSa) Korvai with starting Padams of 1, 11, 21 Series of Dasinis :- (Sam nOq - mahaq ityA#diqtyO - nO i#tarAqNya - sa#nnEqvA - nnaqm na ni#ndyAqccatu#ScatvAri(gm)Sat ) First and Last Padam in TA, 5th Prapaatakam :- (Sannaq - ityu#paqniSha#t ) || hari#H Om || || kRuShNa yajurvEdIya taittirIya brAhmaNE AraNyakE pa~jcamaH prapAThakaH samAptaH || ========================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 6 kRuShNa yajurvEdIya taittirIya AraNyakE ShaShThaH prapAThakaH 6.1 ShaShThaH prapAThakaH - mahAnArAyaNOpaniShat saqha nA# vavatu | saqha nau# Bunaktu | saqha vIqrya#M karavAvahai | tEqjaqsvinAq vadhI#tamastuq mA vi#dviShAqvahai$ || OM SAntiqH SAntiqH SAnti#H || anuvAkaM - 1",
      "text_type": "aranyaka"
    }
  ]
}