{
  "text_type": "brahmana",
  "book": "1",
  "section_count": 504,
  "sections": [
    {
      "section_id": "1.1.1.1",
      "file_info": "1.1-1.4",
      "text": "brahmaq saMdha#ttaqM tanmE# jinvatam | kShaqtra(gm) sandha#ttaqM tanmE# jinvatam | iShaq(gm)q saMdha#ttaqM tAM mE# jinvatam | Urjaq(gm)q saMdha#ttaqM tAM mE# jinvatam | raqyi(gm) saMdha#ttaqM tAM mE# jinvatam | puShTiq(gm)q saMdha#ttaqM tAM mE# jinvatam | praqjA(gm) saMdha#ttaqM tAM mE# jinvatam | paqSUn thsaMdha#ttaqM tAnmE# jinvatam || stuqtO#&siq jana#dhAH | dEqvAstvA# SukraqpAH praNa#yantu || 1 (10)",
      "text_type": "brahmana"
    },
    {
      "section_id": "1.1.1.2",
      "file_info": "1.1-1.4",
      "text": "suqvIrA$H praqjAH pra#jaqnayaqn parI#hi | SuqkraH SuqkraSO#ciShA || stuqtO#&siq jana#dhAH | dEqvAstvA# manthiqpAH praNa#yantu || suqpraqjAH praqjAH pra#jaqnayaqn parI#hi | maqnthI maqnthiSO#ciShA || saqjaMqgmAqnau diqva A pRu#thiqvyA&&yu#H | saMdha#ttaqM tanmE# jinvatam | prAqNa(gm) saMdha#ttaqM taM mE# jinvatam | aqpAqna(gm) saMdha#ttaqM taM mE# jinvatam | 2 (10)",
      "text_type": "brahmana"
    },
    {
      "section_id": "1.1.1.3",
      "file_info": "1.1-1.4",
      "text": "vyAqna(gm) saMdha#ttaqM taM mE# jinvatam | cakShuqH saMdha#ttaqM tanmE# jinvatam | SrOtraq(gm)q saMdha#ttaqM tanmE# jinvatam | manaqH saMdha#ttaqM tanmE# jinvatam | vAcaq(gm)q saMdha#ttaqM tAM mE# jinvatam || Ayu#H sthaq Ayu#rmE dhattam | Ayu#r yaqj~jAya# dhattam | Ayu#r yaqj~japa#tayE dhattam | prAqNaH stha#H prAqNaM mE# dhattam | prAqNaM ~Myaqj~jAya# dhattam | 3 (10)",
      "text_type": "brahmana"
    },
    {
      "section_id": "1.1.1.4",
      "file_info": "1.1-1.4",
      "text": "prAqNaM ~Myaqj~japa#tayE dhattam | cakShu#H sthaqScakShu#rmE dhattam | cakShu#r yaqj~jAya# dhattam | cakShu#r yaqj~japa#tayE dhattam | SrOtra(gg)# sthaqH SrOtra#M mE dhattam | SrOtra#M ~Myaqj~jAya# dhattam | SrOtra#M ~Myaqj~japa#tayE dhattam | tau dE#vau SukrAmanthinau | kaqlpaya#taqM daivIqrviSa#H | kaqlpaya#taqM mAnu#ShIH | 4 (10)",
      "text_type": "brahmana"
    },
    {
      "section_id": "1.1.1.5",
      "file_info": "1.1-1.4",
      "text": "iShaq-mUrja#maqsmAsu# dhattam | prAqNAn paqSuShu# | praqjAM mayi# caq yaja#mAnE ca || nira#staqH SaNDa#H | nira#stOq marka#H || apa#nuttauq SaNDAqmarkau# saqhAmunA$ || Suqkrasya# saqmida#si | maqnthina#H saqmida#si || sa pra#thaqmaH saMkRu#tir viqSvaka#rmA | sa pra#thaqmO miqtrO varu#NO aqgniH ( ) | sa pra#thaqmO bRuhaqspati#ScikiqtvAn | tasmAq indrA#ya suqtamAju#hOmi || 5 (12) (naqyaq - ntvaqpAqna(gm) saMdha#ttaMq taM mE# jinvataM - prAqNaM ~Myaqj~jAya# dhattaMq - mAnu#ShIr - aqgnir dvE ca#) (A1) (SpEcial kOrvai fOr Anuvakam 1 ) brahma# kShaqtraM tat | iShaqmUrja(gm)# raqyiM puShTi#M praqjAM tAm | paqSun tAn | sandha#ttaqM tat | prAqNama#pAqnaM ~MvyAqnaM tam | cakShuqH SrOtraqM manaqstat | vAcaqM tAm | iqShAdiqpa~jca#kEq vAcaqM tAM mE$ | paqSUn thsaMdha#ttaqM tAnmE$ | prAqNAdiqtrita#yEq taM mE$ | aqnyatraq tanmE$ | ) 1.1.2 anuvAkaM 2 - athAgnyAdhAnaprakaraNaM, tatra kAlaviSEShavidhiH",
      "text_type": "brahmana"
    },
    {
      "section_id": "1.1.2.1",
      "file_info": "1.1-1.4",
      "text": "kRutti#kA-svaqgni-mAda#dhIta | EqtadvA aqgnEr nakSha#tram | yat kRutti#kAH | svAyA#mEqvaina#M dEqvatA#yAmAqdhAya# | braqhmaqvaqrcaqsI Ba#vati || muKaqM ~MvA EqtannakSha#trANAm | yat kRutti#kAH | yaH kRutti#kA-svaqgni-mA#dhaqttE | muKya# Eqva Ba#vati || athOq Kalu# | 6 (10)",
      "text_type": "brahmana"
    },
    {
      "section_id": "1.1.2.2",
      "file_info": "1.1-1.4",
      "text": "aqgniq-naqkShaqtramitya-pa#cAyanti | gRuqhAn.haq dAhu#kO Bavati || praqjApa#tI rOhiqNyA-maqgni-ma#sRujata | taM dEqvA rO#hiqNyA-mAda#dhata | tatOq vai tE sarvAqn rOhA#narOhann | tad-rO#hiqNyai rO#hiNiqtvam | yO rO#hiqNyA-maqgnimA#dhaqttE | RuqdhnOtyEqva | sarvAqn rOhA$n-rOhati || dEqvA vai BaqdrAH santOq&gni-mAdhi#thsanta | 7 (10)",
      "text_type": "brahmana"
    },
    {
      "section_id": "1.1.2.3",
      "file_info": "1.1-1.4",
      "text": "tEShAqmanA#hitOq &gnirAsI$t | athai$ByO vAqmaM ~MvasvapA$krAmat | tE puna#rvasvOqrAda#dhata | tatOq vai tAn vAqmaM ~MvasUqpAva#rtata | yaH puqrA BaqdraH saMpApI#yAqn thsyAt | sa puna#rvasvO-raqgni-mAda#dhIta | puna#rEqvaina#M ~MvAqmaM ~MvasUqpAva#rtatE | BaqdrO Ba#vati || yaH kAqmayE#taq dAna#kAmA mE praqjAH syuqriti# | sa pUrva#yOqH Palgu#nyO-raqgni-mAda#dhIta | 8 (10)",
      "text_type": "brahmana"
    },
    {
      "section_id": "1.1.2.4",
      "file_info": "1.1-1.4",
      "text": "aqryaqmNO vA EqtannakSha#tram | yatpUrvEq Palgu#nI | aqryaqmEtiq tamA#huqryO dadA#ti | dAna#kAmA asmai praqjA Ba#vanti || yaH kAqmayE#ta BaqgI syAqmiti# | sa utta#rayOqH Palgu#nyO-raqgnimAda#dhIta | Baga#syaq vA EqtannakSha#tram | yadutta#rEq Palgu#nI | BaqgyE#va Ba#vati || kAqlaqkaq~jjA vai nAmAsu#rA Asann | 9 (10)",
      "text_type": "brahmana"
    },
    {
      "section_id": "1.1.2.5",
      "file_info": "1.1-1.4",
      "text": "tE su#vaqrgAya# lOqkAyAqgni-ma#cinvata | puru#Shaq iShTa#kAq-mupA#dadhAqt-puru#Shaq iShTa#kAm | sa indrO$ brAhmaqNO bruvA#Naq iShTa#kAqmupA#dhatta | EqShA mE# ciqtrA nAmEti# | tE su#vaqrgaM ~MlOqkamAprArO#hann | sa indraq iShTa#kAqmAvRu#hat | tE&vA#kIryanta | yE#&vAkI$ryanta | ta UrNAqvaBa#yO&Bavann | dvAvuda#patatAm | 10 (10)",
      "text_type": "brahmana"
    },
    {
      "section_id": "1.1.2.6",
      "file_info": "1.1-1.4",
      "text": "tau diqvyau SvAnA#vaBavatAm | yO BrAtRu#vyavAqn thsyAt | sa ciqtrAyA#-maqgni-mAda#dhIta | aqvaqkIryaiqva BrAtRu#vyAn | OjOq bala#mindriqyaM ~MvIqrya#mAqtman-dha#ttE || vaqsantA$ brAhmaqNO$ &gnimAda#dhIta | vaqsaqntO vai brA$hmaqNasyaqrtuH | sva Eqvaina#-mRuqtAvAqdhAya# | braqhmaqvaqrcaqsI Ba#vati | muKaqM ~MvA EqtadRu#tUqnAm | 11 (10)",
      "text_type": "brahmana"
    },
    {
      "section_id": "1.1.2.7",
      "file_info": "1.1-1.4",
      "text": "yad-va#saqntaH | yO vaqsantAq&gnimA#dhaqttE | muKya# Eqva Ba#vati | athOq yOni#mantamEqvainaqM prajA#taqmAdha#ttE | grIqShmE rA#jaqnya# Ada#dhIta | grIqShmO vai rA#jaqnya#syaqrtuH | sva Eqvaina#mRuqtAvAqdhAya# | iqndriqyAqvI Ba#vati | Saqradiq vaiSyaq Ada#dhIta | Saqradvai vaiSya#syaqrtuH | 12 (10)",
      "text_type": "brahmana"
    },
    {
      "section_id": "1.1.2.8",
      "file_info": "1.1-1.4",
      "text": "sva Eqvaina#mRuqtAvAqdhAya# | paqSuqmAn Ba#vati || na pUrva#yOqH Palgu#nyO-raqgnimAda#dhIta | EqShA vai ja#GaqnyA# rAtri#H saM~Mvathsaqrasya# | yatpUrvEq Palgu#nI | pRuqShTiqta Eqva sa#M~MvathsaqrasyAq-gnimAqdhAya# | pApI#yAn-Bavati | utta#rayOqrAda#dhIta | EqShA vai pra#thaqmA rAtri#H saM~Mvathsaqrasya# | yadutta#rEq Palgu#nI ( ) | muqKaqta Eqva sa#M~MvathsaqrasyAq-gnimAqdhAya# | vasI#yAn Bavati || athOq Kalu# | yaqdaivaina#M ~Myaqj~ja u#paqnamE$t | athAda#dhIta | saivAsyarddhi#H || 13 (16) 1.1.3 anuvAkaM 3 - dEvayajanArthAH saMBArAH",
      "text_type": "brahmana"
    },
    {
      "section_id": "1.1.3.1",
      "file_info": "1.1-1.4",
      "text": "uddha#nti | yadEqvAsyA# amEqddhyam | tadapa# hanti || aqpO&vO$kShatiq SAntyai$ || sika#tAq niva#pati | EqtadvA aqgnEr vai$SvAnaqrasya# rUqpam | rUqpENaiqva vai$SvAnaqramava#-rundhE || UShAqn niva#pati | puShTiqrvA EqShA praqjana#nam | yadUShA$H | 14 (10)",
      "text_type": "brahmana"
    },
    {
      "section_id": "1.1.3.2",
      "file_info": "1.1-1.4",
      "text": "puShTyA#mEqva praqjana#nEq &gnimAdha#ttE | athO# saMqj~jAna# Eqva | saqM j~jAnaq(gg)q hyE#tat pa#SUqnAm | yadUShA$H || dyAvA#pRuthiqvI saqhAstA$m | tE vi#yaqtI a#brUtAm | astvEqva nau# saqha yaqj~jiyaqmiti# | yadaqmuShyA# yaqj~jiyaqmAsI$t | tadaqsyA-ma#dadhAt | ta UShA# aBavann | 15 (10)",
      "text_type": "brahmana"
    },
    {
      "section_id": "1.1.3.3",
      "file_info": "1.1-1.4",
      "text": "yadaqsyA yaqj~jiyaqmAsI$t | tadaqmuShyA#-madadhAt | tadaqdaScaqndrama#si kRuqShNam | UShA$nniqvapa#nnaqdO ddhyA#yEt | dyAvA#pRuthiqvyOrEqva yaqj~jiyEq-&gnimAdha#ttE || aqgnirdEqvEByOq nilA#yata | AqKU rUqpaM kRuqtvA | sa pRu#thiqvIM prAvi#Sat | sa UqtIH ku#rvAqNaH pRu#thiqvImanuq sama#carat | tadA#KukarIqSha-ma#Bavat | 16 (10)",
      "text_type": "brahmana"
    },
    {
      "section_id": "1.1.3.4",
      "file_info": "1.1-1.4",
      "text": "yadA#KukarIqSha(gm) sa#BAMqrO Bava#ti | yadEqvAsyaq tatraq nya#ktam | tadEqvAva#rundhE || UrjaqM ~MvA Eqta(gm) rasa#M pRuthiqvyA u#paqdIkAq uddi#hanti | yad vaqlmIka$m | yad va#lmIkavaqpA sa#BAMqrO Bava#ti | Urja#mEqva rasa#M pRuthiqvyA ava#rundhE | athOq SrOtra#mEqva | SrOtraq(gg)q hyE#tat pRu#thiqvyAH | yad vaqlmIka#H || 17 (10)",
      "text_type": "brahmana"
    },
    {
      "section_id": "1.1.3.5",
      "file_info": "1.1-1.4",
      "text": "aba#dhirO Bavati | ya EqvaM ~MvEda# || praqjApa#tiH praqjA a#sRujata | tAsAqmannaq-mupA$kShIyata | tAByaqH sUdaqmupaq prABi#nat | tatOq vai tAsAqmannaqM nAkShI#yata | yasyaq sUda#H saMBAqrO Bava#ti | nAsya# gRuqhE&nna#M kShIyatE || ApOq vA iqdamagrE# saliqlamA#sIt | tEna# praqjApa#tiraSrAmyat | 18 (10)",
      "text_type": "brahmana"
    },
    {
      "section_id": "1.1.3.6",
      "file_info": "1.1-1.4",
      "text": "kaqthamiqda(gg) syAqditi# | sO#&paSyat puShkarapaqrNaM tiShTha#t | sO#&manyata | astiq vai tat | yasmi#n-niqdamadhiq tiShThaqtIti# | sa va#rAqhO rUqpaM kRuqtvOpaqnya#majjat | sa pRu#thiqvImaqdha A$rcCat | tasyA# upaqhatyOda#majjat | tat pu#ShkarapaqrNE$ &prathayat | yadapra#thayat | 19 (10)",
      "text_type": "brahmana"
    },
    {
      "section_id": "1.1.3.7",
      "file_info": "1.1-1.4",
      "text": "tat pRu#thiqvyai pRu#thiviqtvam | aBUqdvA iqdamiti# | tadBUmyai# BUmiqtvam | tAM diSO&nuq vAtaqH sama#vahat | tA(gm) Sarka#rABiradRu(gm) hat | SaM ~Mvai nO#&BUqditi# | tacCarka#rANA(gm) Sarkaraqtvam | yad-va#rAqhavi#hata(gm) saMBAqrO Bava#ti | aqsyAmEqvA-Ca#mbaTkAramaqgni-mAdha#ttE | Sarka#rA Bavantiq dhRutyai$ | 20 (10)",
      "text_type": "brahmana"
    },
    {
      "section_id": "1.1.3.8",
      "file_info": "1.1-1.4",
      "text": "athO# SaqtvAMya# || sarE#tA aqgnirAqdhEyaq ityA#huH | ApOq varu#Nasyaq patna#ya Asann | tA aqgniraqBya#ddhyAyat | tAH sama#Bavat | tasyaq rEtaqH parA#&patat | taddhira#Nya-maBavat | yaddhira#Nya-muqpAsya#ti | sarE#tasamEqvAgni-mAdha#ttE || puru#Shaq invai svAd-rEta#sO bIBathsataq ityA#huH | 21 (10)",
      "text_type": "brahmana"
    },
    {
      "section_id": "1.1.3.9",
      "file_info": "1.1-1.4",
      "text": "uqttaqraqta upA$syaqtya-bI#BathsAyai || atiq praya#cCati | Arti#mEqvAtiq praya#cCati || aqgnirdEqvEByOq nilA#yata | aSvO# rUqpaM kRuqtvA | sO$&SvaqtthE sa#M~Mvathsaqra-ma#tiShThat | tada#SvaqtthasyA$-Svatthaqtvam | yadASva#tthaH saMBAqrO Bava#ti | yadEqvAsyaq tatraq nya#ktam | tadEqvAva#-rundhE || 22 (10)",
      "text_type": "brahmana"
    },
    {
      "section_id": "1.1.3.10",
      "file_info": "1.1-1.4",
      "text": "dEqvA vA UrjaqM ~Mvya#Bajanta | tata# uduqmbaraq uda#tiShThat | UrgvA u#duqmbara#H | yadaudu#mbaraH saMBAqrO Bava#ti | Urja#mEqvAva#-rundhE || tRuqtIya#syAmiqtO diqvi sOma# AsIt | taM gA#yaqtryAha#rat | tasya# paqrNama#cCidyata | tatpaqrNO# &Bavat | tat paqrNasya# parNaqtvam | 23 (10)",
      "text_type": "brahmana"
    },
    {
      "section_id": "1.1.3.11",
      "file_info": "1.1-1.4",
      "text": "yasya# parNaqmaya#H saMBAqrO Bava#ti | sOqmaqpIqthamEqvAva# rundhE || dEqvA vai brahma#nnavadanta | tat paqrNa upA#SRuNOt | suqSravAq vai nAma# | yat pa#rNaqmaya#H saMBAqrO Bava#ti | braqhmaqvaqrcaqsamEqvAva# rundhE || praqjApa#ti-raqgni-ma#sRujata | sO#&biBEqtpra mA# dhakShyaqtIti# | ta(gm) SaqmyA#&Samayat | 24 (10)",
      "text_type": "brahmana"
    },
    {
      "section_id": "1.1.3.12",
      "file_info": "1.1-1.4",
      "text": "tacCaqmyai# Samiqtvam | yacCa#mIqmaya#H saMBAqrO Bava#ti | SAntyAq apra#dAhAya || aqgnEH sRuqShTasya# yaqtaH | vika#~gkataqM BA A$rcCat | yad-vaika#~gkataH saMBAqrO Bava#ti | BA EqvAva#rundhE || sahRu#dayOq &gnirAqdhEyaq ityA#huH | maqrutOq&dBiraqgni-ma#tamayann | tasya# tAqntasyaq hRuda#yaqmAcCi#ndann ( ) | sA&Sani#raBavat | yadaqSani#hatasya vRuqkShasya# saMBAqrO Bava#ti | sahRu#daya-mEqvAgni-mAdha#ttE || 25 (13) (UShA# - aBavan - naBavad - vaqlmIkrO$ - &SrAmyaq - dapra#thayaq - ddhRutyai# - bIBathsataq ityA#hu - rundhE - parNaqtva - ma#Samayada - cCindaq(gg)q strINi# ca) (A3) 1.1.4 anuvAkaM 4 - saMBArasaM~MyuktAyatanEShu agnyAdhAnam",
      "text_type": "brahmana"
    },
    {
      "section_id": "1.1.4.1",
      "file_info": "1.1-1.4",
      "text": "dvAqdaqSasu# vikrAqmEShvaqgnimAda#dhIta | dvAda#Saq mAsA$H saM~MvathsaqraH | saqM~MvaqthsaqrA-dEqvaina#-mavaqruddhyA-dha#ttE || yad-dvA#daqSasu# vikrAqmE-ShvAqdadhI#ta | pari#mitaqmava#rundhIta | cakShu#r nimitaq Ada#dhIta | iyaqd-dvAda#Sa vikrAqmA(3) iti# | pari#mitaM caiqvApa#rimitaqM cAva#rundhE || anRu#taqM ~Mvai vAqcA va#dati | anRu#taqM mana#sA ddhyAyati | 26 (10)",
      "text_type": "brahmana"
    },
    {
      "section_id": "1.1.4.2",
      "file_info": "1.1-1.4",
      "text": "cakShuqr vai saqtyam | adrA(3)gityA#ha | ada#r.Saqmiti# | tath saqtyam | yaScakShu#r-nimitEq&gni-mA#dhaqttE | saqtya Eqvainaq-mAdha#ttE || tasmAqdAhi#tAgniqrnAnRu#taM ~MvadEt | nAsya# brAhmaqNO&nA$SvAn gRuqhE va#sEt | saqtyE hya#syAqgnirAhi#taH || AqgnEqyI vai rAtri#H | 27 (10)",
      "text_type": "brahmana"
    },
    {
      "section_id": "1.1.4.3",
      "file_info": "1.1-1.4",
      "text": "AqgnEqyAH paqSava#H | aiqndramaha#H | naktaqM gAr.ha#patyaq-mAda#dhAti | paqSUnEqvAva#-rundhE | divA#&&havaqnIya$m | iqndriqyamEqvA-va#rundhE || aqrddhOdi#tEq sUrya# AhavaqnIyaq-mAda#dhAti | Eqtasmiqn vai lOqkE praqjApa#tiH praqjA a#sRujata | praqjA Eqva tad-yaja#mAnaH sRujatE | athO# BUqtaM caiqva Ba#viqShyaccA-va#rundhE || 28 (10)",
      "text_type": "brahmana"
    },
    {
      "section_id": "1.1.4.4",
      "file_info": "1.1-1.4",
      "text": "iDAq vai mA#naqvI ya#j~jAnUkAqSinyA#sIt | sA&SRu#NOt | asu#rA aqgnimAda#dhataq iti# | tada#gacCat | ta A#havaqnIyaqmagraq Ada#dhata | athaq gAr.ha#patyam | athA$-nvAhAryaq-paca#nam | sA &bra#vIt | praqtIcyE#ShAq(gg)q SrIra#gAt | BaqdrA BUqtvA parA#BaviShyaqntIti# | 29 (10)",
      "text_type": "brahmana"
    },
    {
      "section_id": "1.1.4.5",
      "file_info": "1.1-1.4",
      "text": "yasyaiqva-maqgnirA#dhIqyatE$ | praqtIcya#syaq SrIrE#ti | BaqdrO BUqtvA parA#Bavati || sA&SRu#NOt | dEqvA aqgni-mAda#dhataq iti# | tada#gacCat | tE$&nvAhAryaq-paca#naqmagraq Ada#dhata | athaq gAr.ha#patyam | athA#havaqnIya$m | sA&bra#vIt | 30 (10)",
      "text_type": "brahmana"
    },
    {
      "section_id": "1.1.4.6",
      "file_info": "1.1-1.4",
      "text": "prAcyE#ShAq(gg)q SrIra#gAt | BaqdrA BUqtvA su#vaqrgaM ~MlOqkamE$Shyanti | praqjAM tu na vE$thsyantaq iti# | yasyaiqvamaqgni-rA#dhIqyatE$ | prAcya#syaq SrIrE#ti | BaqdrO BUqtvA su#vaqrgaM ~MlOqkamE#ti | praqjAM tu na vi#ndatE || sA&bra#vIqdiDAq manu$m | tathAq vA aqhaM tavAqgni-mAdhA$syAmi | yathAq pra praqjayA# paqSuBi#r mithuqnair ja#niqShyasE$ | 31 (10)",
      "text_type": "brahmana"
    },
    {
      "section_id": "1.1.4.7",
      "file_info": "1.1-1.4",
      "text": "pratyaqsmin ~MlOqkE sthAqsyasi# | aqBi su#vaqrgaM ~MlOqkaM jEqShyasIti# | gAr.ha#patyaqmagraq Ada#dhAt | gAr.ha#patyaqM ~MvA anu# praqjAH paqSavaqH prajA#yantE | gAr.ha#patyEnaiqvAsmai$ praqjAM paqSUn prAja#nayat | athA$-nvAhAryaq-paca#nam | tiqrya~g~g#vaq vA aqyaM ~MlOqkaH | aqsminnEqva tEna# lOqkE pratya#tiShThat | athA#havaqnIya$m | tEnaiqva su#vaqrgaM ~MlOqka-maqBya#jayat | 32 (10)",
      "text_type": "brahmana"
    },
    {
      "section_id": "1.1.4.8",
      "file_info": "1.1-1.4",
      "text": "yasyaiqvamaqgni-rA#dhIqyatE$ | pra praqjayA# paqSuBi#r mithuqnair jA#yatE | pratyaqsmin ~MlOqkE ti#ShThati | aqBi su#vaqrgaM ~MlOqkaM ja#yati || yasyaq vA aya#thAdEvatamaqgni-rA#dhIqyatE$ | A dEqvatA$ByO vRuScyatE | pApI#yAn Bavati | yasya# yathA dEvaqtam | na dEqvatA$Byaq AvRu#ScyatE | vasI#yAn Bavati ( ) | 33 (10)",
      "text_type": "brahmana"
    },
    {
      "section_id": "1.1.4.9",
      "file_info": "1.1-1.4",
      "text": "BRugU#NAqM tvA&~ggi#rasAM ~MvratapatE vraqtEnA-da#dhAqmIti# BRugva~ggiqrasAqmAda#ddhyAt | AqdiqtyAnA$M tvA dEqvAnA$M ~MvratapatE vraqtEnAda#dhAqmItyaqnyAsAqM brAhma#NInAM praqjAnA$m | varu#Nasya tvAq rAj~jO$ vratapatE vraqtEnAda#dhAqmItiq rAj~ja#H | indra#sya tvEndriqyENa# vratapatE vraqtEnAda#dhAqmIti# rAjaqnya#sya | manO$stvA grAmaqNyO$ vratapatE vraqtEnAda#dhAqmItiq vaiSya#sya | RuqBUqNAM tvA# dEqvAnA$M ~MvratapatE vraqtEnAda#dhAqmIti# rathakAqrasya# | yaqthAq dEqvaqtamaqgni-rAdhI#yatE | na dEqvatA$Byaq A vRu#ScyatE | vasI#yAn Bavati || 34 (9) 1.1.5 anuvAkaM 5 - tatra pavamAnahabIMShi",
      "text_type": "brahmana"
    },
    {
      "section_id": "1.1.5.1",
      "file_info": "1.1-1.4",
      "text": "praqjApa#tir vAqcaH saqtya-ma#paSyat | tEnAqgnimAdha#tta | tEnaq vai sa A$rddhnOt | BUrBuvaqH suvaqrityA#ha | Eqtadvai vAqcaH saqtyam | ya EqtEnAqgni-mA#dhaqttE | RuqddhnOtyEqva | athO# saqtyaprA#SUrEqva Ba#vati | athOq ya EqvaM ~MviqdvAna#Biqcara#ti | stRuqNuqta Eqvaina$m || 35 (10)",
      "text_type": "brahmana"
    },
    {
      "section_id": "1.1.5.2",
      "file_info": "1.1-1.4",
      "text": "BUrityA#ha | praqjA Eqva tad-yaja#mAnaH sRujatE | Buvaq ityA#ha | aqsminnEqva lOqkE prati# tiShThati | suvaqrityA#ha | suqvaqrga Eqva lOqkE prati# tiShThati || triqBiraqkSharaiqr-gAr.ha#patyaq-mAda#dhAti | traya# iqmE lOqkAH | EqShvE#vaina#M ~MlOqkEShuq prati#ShThitaq-mAdha#ttE | sarvai$H paq~jcaBi#-rAhavaqnIya$m | 36 (10)",
      "text_type": "brahmana"
    },
    {
      "section_id": "1.1.5.3",
      "file_info": "1.1-1.4",
      "text": "suqvaqrgAyaq vA EqSha lOqkAyAdhI#yatE | yadA#havaqnIya#H | suqvaqrga EqvAsmai# lOqkE vAqcaH saqtya(gm) sarva#mApnOti || triqBir gAr.ha#patyaq-mAda#dhAti | paq~jcaBi#-rAhavaqnIya$m | aqShTau saMpa#dyantE | aqShTAkSha#rA gAyaqtrI | gAqyaqtrO$&gniH | yAvA#nEqvAgniH | tamAdha#ttE || 37 (10)",
      "text_type": "brahmana"
    },
    {
      "section_id": "1.1.5.4",
      "file_info": "1.1-1.4",
      "text": "praqjApa#tiH praqjA a#sRujata | tA a#smAth sRuqShTAH parA#cIrAyann | tAByOq jyOtiq-ruda#gRuhNAt | taM jyOtiqH paSya#ntIH praqjA aqBisaqmAva#rtanta | uqparI#vAqgni-mudgRu#hNIyA-duqddharann# | jyOti#rEqva paSya#ntIH praqjA yaja#mAna-maqBi-saqmAva#rtantE || praqjApa#tEqrakShya#Svayat | tat parA#&patat | tadaSvO#&Bavat | tadaSva#syA-Svaqtvam | 38 (10)",
      "text_type": "brahmana"
    },
    {
      "section_id": "1.1.5.5",
      "file_info": "1.1-1.4",
      "text": "EqSha vai praqjApa#tiH | yadaqgniH | prAqjAqpaqtyO&Sva#H | yadaSva#M puqrastAqnnaya#ti | svamEqva cakShuqH paSya#n praqjApa#tiq-ranUdE#ti || vaqjrI vA EqShaH | yadaSva#H | yadaSva#M puqrastAqnnaya#ti | jAqtAnEqva BrAtRu#vyAqn praNu#datE || punaqrAva#rtayati | 39 (10)",
      "text_type": "brahmana"
    },
    {
      "section_id": "1.1.5.6",
      "file_info": "1.1-1.4",
      "text": "jaqniqShyamA#NAnEqva prati#nudatE || nyA#havaqnIyOq gAr.ha#patya-makAmayata | ni gAr.ha#patya AhavaqnIya$m | tau viqBAjaqM nASa#knOt | sOSva#H pUrvaqvAD-BUqtvA | prA~jcaqM pUrvaqmuda#vahat | tat pU$rvaqvAha#H pUrvavAqT-tvam | yadaSva#M puqrastAqnnaya#ti | viBa#ktirEqvaina#yOqssA | athOq nAnA#vIryAvEqvainau# kurutE || 40 (10)",
      "text_type": "brahmana"
    },
    {
      "section_id": "1.1.5.7",
      "file_info": "1.1-1.4",
      "text": "yaduqparyu#pariq SirOq harE$t | prAqNAn vicCi#ndyAt | aqdhO#&dhaqH SirO# harati | prAqNAnA$M gOpIqthAya# || iyaqtyagrE# harati | athEyaqtyathEya#ti | traya# iqmE lOqkAH | EqShvE#vaina#M ~MlOqkEShuq prati#ShThitaqmA-dha#ttE || praqjApa#ti-raqgni-ma#sRujata | sO#&biBEqtpra mA# dhakShyaqtIti# | 41 (10)",
      "text_type": "brahmana"
    },
    {
      "section_id": "1.1.5.8",
      "file_info": "1.1-1.4",
      "text": "tasya# trEqdhA ma#hiqmAnaqM ~Mvyau#hat | SAntyAq apra#dAhAya | yat-trEqdhA&gni-rA#dhIqyatE$ | maqhiqmAna#mEqvAsyaq tad-vyU#hati | SAntyAq apra#dAhAya || punaqrAva#rtayati | maqhiqmAna#mEqvAsyaq sanda#dhAti || paqSurvA EqShaH | yadaSva#H | EqSha ruqdraH | 42 (10)",
      "text_type": "brahmana"
    },
    {
      "section_id": "1.1.5.9",
      "file_info": "1.1-1.4",
      "text": "yadaqgniH | yadaSva#sya paqdE$&gni-mA#daqddhyAt | ruqdrAya# paqSU-napi#daddhyAt | aqpaqSur yaja#mAnaH syAt | yaM nAkraqmayE$t | ana#varuddhA asya paqSava#H syuH | pAqrSvaqta Akra#mayEt | yathA &&hi#tasyAqgnE-ra~ggA#rA aByavaqvartE#rann | ava#ruddhA asya paqSavOq Bava#nti | na ruqdrAyApi#dadhAti || 43 (10)",
      "text_type": "brahmana"
    },
    {
      "section_id": "1.1.5.10",
      "file_info": "1.1-1.4",
      "text": "trINi# haqvI(gm)Shiq nirva#pati | viqrAja# Eqva vikrA$ntaqM ~Myaja#mAqnO&nuq vikra#matE || aqgnayEq pava#mAnAya | aqgnayE# pAvaqkAya# | aqgnayEq Suca#yE | yadaqgnayEq pava#mAnAya niqrvapa#ti | puqnAtyEqvaina$m | yadaqgnayE# pAvaqkAya# | pUqta EqvAsmi#-nnaqnnAdya#M dadhAti | yadaqgnayEq Suca#yE ( ) | braqhmaqvaqrcaqsa-mEqvAsmi#-nnuqpari#ShTAd-dadhAti || 44 (11) 1.1.6 anuvAkaM 6 - pavamAnahavirvistAraH, havirantarANi, dakShiNASca",
      "text_type": "brahmana"
    },
    {
      "section_id": "1.1.6.1",
      "file_info": "1.1-1.4",
      "text": "dEqvAqsuqrAH saM~Mya#ttA Asann | tE dEqvA vi#jaqya-mu#paqyanta#H | aqgnau vAqmaM ~Mvasuq saM nya#dadhata | iqdamu# nO BaviShyati | yadi# nO jEqShyantIti# | tadaqgnirnOth-saha#maSaknOt | tat-trEqdhA vinya#dadhAt | paqSuShuq tRutI#yam | aqPsu tRutI#yam | AqdiqtyE tRutI#yam | 45 (10)",
      "text_type": "brahmana"
    },
    {
      "section_id": "1.1.6.2",
      "file_info": "1.1-1.4",
      "text": "tad-dEqvA viqjitya# | punaqravA#ruruthsanta | tE$&gnayEq pava#mAnAya purOqDASa#-maqShTAka#pAlaqM nira#vapann | paqSavOq vA aqgniH pava#mAnaH | yadEqva paqSuShvAsI$t | tat-tEnAvA#rundhata | tE$&gnayE# pAvaqkAya# | ApOq vA aqgniH pA#vaqkaH | yadEqvAPsvAsI$t | tat-tEnAvA#rundhata | 46 (10)",
      "text_type": "brahmana"
    },
    {
      "section_id": "1.1.6.3",
      "file_info": "1.1-1.4",
      "text": "tE$&gnayEq Suca#yE | aqsau vA A#diqtyO$&gniH Suci#H | yadEqvAdiqtya AsI$t | tat-tEnAvA#rundhata || braqhmaqvAqdinO# vadanti | taqnuvOq vAvaitA a#gnyAqdhEya#sya | AqgnEqyO vA aqShTAka#pAlO &gnyAqdhEyaqmiti# | yattaM niqrvapE$t | naitAni# | yathAq&&tmA syAt | 47 (10)",
      "text_type": "brahmana"
    },
    {
      "section_id": "1.1.6.4",
      "file_info": "1.1-1.4",
      "text": "nA~ggA#ni | tAqdRugEqva tat | yadEqtAni# niqrvapE$t | na tam | yathA&~ggA#niq syuH | nAtmA | tAqdRugEqva tat | uqBayA#ni saqhaniqrupyA#Ni | yaqj~jasya# sAtmaqtvAya# || uqBayaqM ~MvA EqtasyE$ndriqyaM ~MvIqrya#mApyatE | 48 (10)",
      "text_type": "brahmana"
    },
    {
      "section_id": "1.1.6.5",
      "file_info": "1.1-1.4",
      "text": "yO$&gnimA#dhaqttE | aiqndrAqgna-mEkA#daSakapAlaq- manuq nirva#pEt | AqdiqtyaM caqrum | iqndrAqgnI vai dEqvAnAq-mayA#tayAmAnau | yE Eqva dEqvatEq ayA#tayAmnI | tAByA#mEqvAsmA# indriqyaM ~MvIqrya#mava#- rundhE | AqdiqtyO Ba#vati | iqyaM ~MvA adi#tiH | aqsyAmEqva prati#tiShThati || dhEqnvai vA Eqtad-rEta#H | 49 (10)",
      "text_type": "brahmana"
    },
    {
      "section_id": "1.1.6.6",
      "file_info": "1.1-1.4",
      "text": "yadAjya$m | aqnaqDuha#staNDuqlAH | miqthuqnamEqvAva#-rundhE | GRuqtE Ba#vati | yaqj~jasyAlU$kShAntatvAya || caqtvAra# Ar.ShEqyAH prAS~ja#nti | diqSAmEqva jyOti#Shi juhOti || paqSavOq vA EqtAni# haqvI(gm)Shi# | EqSha ruqdraH | yadaqgniH | 50 (10)",
      "text_type": "brahmana"
    },
    {
      "section_id": "1.1.6.7",
      "file_info": "1.1-1.4",
      "text": "yathsaqdya EqtAni# haqvI(gm)Shi# niqrvapE$t | ruqdrAya# paqSUnapi# daddhyAt | aqpaqSur-yaja#mAnaH syAt | yannAnu#niqrvapE$t | ana#varuddhA asya paqSava#H syuH | dvAqdaqSasuq rAtrIqShvanuq nirva#pEt | saqM~Mvaqthsaqra pra#timAq vai dvAda#Saq rAtra#yaH | saqM~MvaqthsaqrENaiqvAsmai# ruqdra(gm) Sa#mayiqtvA | paqSUnava# rundhE || yadEka#-mEkamEqtAni# haqvI(gm)Shi# niqrvapE$t | 51 (10)",
      "text_type": "brahmana"
    },
    {
      "section_id": "1.1.6.8",
      "file_info": "1.1-1.4",
      "text": "yathAq trINyAqvapa#nAni pUqrayE$t | tAqdRuktat | na praqjana#naqmucCi(gm)#ShEt | Eka#M niqrupya# | utta#rEq sama#syEt | tRuqtIya#mEqvAsmai# lOqkamucCi(gm)#Shati praqjana#nAya | taM praqjayA# paqSuBiqranuq prajA#yatE | athO# yaqj~jasyaiqvaiShA&BikrA$ntiH || raqthaqcaqkraM prava#rtayati | maqnuqShyaqraqthEnaiqva dE#varaqthaM praqtyava#rOhati || 52 (10)",
      "text_type": "brahmana"
    },
    {
      "section_id": "1.1.6.9",
      "file_info": "1.1-1.4",
      "text": "braqhmaqvAqdinO# vadanti | hOqtaqvya#-magnihOqtrAM(3) nahO#taqvyA(3)miti# | yad-yaju#ShA juhuqyAt | aya#thApUrvaqmAhu#tI juhuyAt | yanna ju#huqyAt | aqgniH parA#BavEt | tUqShNImEqva hO#taqvya$m | yaqthAqpUqrva-mAhu#tI juqhOti# | nAgniH parA#Bavati || aqgnIdhE# dadAti | 53 (10)",
      "text_type": "brahmana"
    },
    {
      "section_id": "1.1.6.10",
      "file_info": "1.1-1.4",
      "text": "aqgnimu#KA-nEqvartUn prI#NAti | uqpaqbar.ha#NaM dadAti | rUqpANAqmava#-ruddhyai | aSva#M braqhmaNE$ | iqndriqyamEqvAva#-rundhE | dhEqnu(gm) hOtrE$ | AqSiSha# EqvAva#rundhE | aqnaqDvAha#-maddhvaqryavE$ | vahniqrvA a#naqDvAn | vahni#raddhvaqryuH | 54 (10)",
      "text_type": "brahmana"
    },
    {
      "section_id": "1.1.6.11",
      "file_info": "1.1-1.4",
      "text": "vahni#naiqva vahni# yaqj~jasyAva#-rundhE | miqthuqnau gAvau# dadAti | miqthuqnasyAva#-ruddhyai | vAsO# dadAti | saqrvaq dEqvaqtya#M ~Mvai vAsa#H | sarvA# Eqva dEqvatA$H prINAti | A dvA#daqSaByO# dadAti | dvAda#Saq mAsA$H saM~MvathsaqraH | saqM~Mvaqthsaqra Eqva prati# tiShThati | kAma#mUqrddhvaM dEya$m ( ) | apa#rimitaqsyAva#-ruddhyai || 55 (11) (AqdiqtyE tRutI#ya - maqPsvAsIqt tat tEnAvA#rundhataq - syA - dA$pyatEq - rEtOq - &gni - rEka#mEka mEqtAni# haqvi(gm)Shi# niqrvapE$t - praqtyava#rOhati - dadAtya - ddhvaqryur - dEyaq mEka#M ca) (A6) 1.1.7 anuvAkaM 7 - AdhAnamantrAH",
      "text_type": "brahmana"
    },
    {
      "section_id": "1.1.7.1",
      "file_info": "1.1-1.4",
      "text": "GaqrmaH SiraqstadaqyamaqgniH | saM pri#yaH paqSuBi#r Buvat | CaqrdistOqkAyaq tana#yAya yacCa || vAta#H prAqNastadaqyamaqgniH | saM pri#yaH paqSuBi#r Buvat | svaqdiqtaM tOqkAyaq tana#yAya piqtuM pa#ca || prAcIqmanu# praqdiSaqM prEhi# viqdvAn | aqgnEra#gnE puqrO a#gnir BavEqha | viSvAq ASAq dIdyA#nOq viBA#hi | Urja#M nO dhEhi dviqpadEq catu#ShpadE || 56 (10)",
      "text_type": "brahmana"
    },
    {
      "section_id": "1.1.7.2",
      "file_info": "1.1-1.4",
      "text": "aqrkaScakShuq-stadaqsau sUryaqstadaqyamaqgniH | saMpri#yaH paqSuBi#r Buvat | yat tE# Sukra SuqkraM ~Mvarca#H SuqkrA taqnUH | SuqkraM jyOtiqraja#sram | tEna# mE dIdihiq tEnaq tvA&&da#dhE | aqgninA$&gnEq brahma#NA || AqnaqSE vyA#naSEq sarvaqmAyuqr vyA#naSE || yE tE# agnE SiqvE taqnuvau$ | viqrAT ca# svaqrAT ca# | tE mA vi#SatAqM tE mA# jinvatAm | 57 (10)",
      "text_type": "brahmana"
    },
    {
      "section_id": "1.1.7.3",
      "file_info": "1.1-1.4",
      "text": "yE tE# agnE SiqvE taqnuvau$ | saqmrAT cA#BiqBUSca# | tE mA vi#SatAqM tE mA# jinvatAm | yE tE# agnE SiqvE taqnuvau$ | viqBUSca# pariqBUSca# | tE mA vi#SatAqM tE mA# jinvatAm | yE tE# agnE SiqvE taqnuvau$ | praqBvI caq praBU#tiSca | tE mA vi#SatAqM tE mA# jinvatAm | yAstE# agnE SiqvAstaqnuva#H ( ) | tABiqstvA &&da#dhE || yAstE# agnE GOqrAstaqnuva#H | tABi#raqmuM ga#cCa || 58 (13) 1.1.8 anuvAkaM 8 - EtadbrAhmaNaM",
      "text_type": "brahmana"
    },
    {
      "section_id": "1.1.8.1",
      "file_info": "1.1-1.4",
      "text": "iqmE vA EqtE lOqkA aqgnaya#H | tE yadavyA#vRuttA AdhIqyErann# | SOqcayE#yuqr-yaja#mAnam | GaqrmaH Siraq itiq gAr.ha#patyaq-mAda#dhAti | vAta#H prAqNa itya#nvAhAryaq-paca#nam | aqrka-ScakShuqrityA#-havaqnIya$m | tEnaiqvainAqn vyAva#rtayati | tathAq na SO#cayantiq yaja#mAnam || raqthaqntaqra-maqBigA#yatEq gAr.ha#patya AdhIqyamA#nE | rAtha#ntarOq vA aqyaM ~MlOqkaH | 59 (10)",
      "text_type": "brahmana"
    },
    {
      "section_id": "1.1.8.2",
      "file_info": "1.1-1.4",
      "text": "aqsminnEqvaina#M ~MlOqkE prati#ShThitaq-mAdha#ttE | vAqmaqdEqvya-maqBigA#yata uddhriqyamA#NE | aqntari#kShaqM ~Mvai vA#madEqvyam | aqntari#kSha EqvainaqM prati#ShThitaq-mAdha#ttE | athOq SAntiqr vai vA#madEqvyam | SAqntamEqvaina#M paSaqvya#muddha#ratE | bRuqhadaqBigA#yata AhavaqnIya# AdhIqyamA#nE | bAr.ha#tOq vA aqsau lOqkaH | aqmuShmi#nnEqvaina#M ~MlOqkE prati#ShThitaq-mAdha#ttE || praqjApa#ti-raqgni-ma#sRujata | 60 (10)",
      "text_type": "brahmana"
    },
    {
      "section_id": "1.1.8.3",
      "file_info": "1.1-1.4",
      "text": "sO&SvOq vArO# BUqtvA parA#~gait | taM ~MvA#ravaqntIyE#nAvArayata | tad-vA#ravaqntIya#sya vAravantIyaqtvam | SyaiqtEna# SyEqtI a#kuruta | tacCyaiqtasya# Syaitaqtvam | yad-vA#ravaqntIya#-maBiqgAya#tE | vAqraqyiqtvaivainaqM prati#ShThitaq-mAdha#ttE | SyaiqtEna# SyEqtI ku#rutE || GaqrmaH Siraq itiq gAr.ha#patyaq-mAda#dhAti | saSI#r.ShANa-mEqvainaq-mAdha#ttE | 61 (10)",
      "text_type": "brahmana"
    },
    {
      "section_id": "1.1.8.4",
      "file_info": "1.1-1.4",
      "text": "upai#naqmutta#rO yaqj~jO na#mati || ruqdrO vA EqShaH | yadaqgniH | sa A#dhIqyamA#na ISvaqrO yaja#mAnasya paqSUn hi(gm)si#tOH | saM pri#yaH paqSuBi#r BuvaqdityA#ha | paqSuBi#rEqvainaq(gm)q saMpri#yaM karOti | paqSUqnA-mahi(gm)#sAyai || CaqrdistOqkAyaq tana#yAya yaqcCEtyA#ha | AqSiSha#mEqvaitA-mASA$stE || vAta#H prAqNa itya#nvAhAryaq-paca#nam | 62 (10)",
      "text_type": "brahmana"
    },
    {
      "section_id": "1.1.8.5",
      "file_info": "1.1-1.4",
      "text": "saprA#Na-mEqvainaq-mAdha#ttE || svaqdiqtaM tOqkAyaq tana#yAya piqtuM paqcEtyA#ha | anna#mEqvAsmai$ svadayati || prAcIqmanu# praqdiSaqM prEhi# viqdvAnityA#ha | viBa#ktirEqvaina#yOqssA | athOq nAnA# vIryAvEqvainau# kurutE || Urja#M nO dhEhi dviqpadEq catu#Shpadaq ityA#ha | AqSiSha#mEqvaitAmASA$stE || aqrka-ScakShuqrityA#-havaqnIya$m | aqrkO vai dEqvAnAqmanna$m | 63 (10)",
      "text_type": "brahmana"
    },
    {
      "section_id": "1.1.8.6",
      "file_info": "1.1-1.4",
      "text": "anna#mEqvAva# rundhE || tEna# mE dIdiqhItyA#ha | sami#ndha Eqvaina$m || AqnaqSE vyA#naSaq itiq trirudi#~ggayati | traya# iqmE lOqkAH | EqShvE#vaina#M ~MlOqkEShuq prati#ShThitaq-mAdha#ttE || tat-tathAq na kAqrya$m | vI~ggi#taqma pra#tiShThitaq-mAda#dhIta | uqddhRutyaiq-vAdhAyA#-Biqmantriya#H | avI$~ggita-mEqvainaqM prati#ShThitaq-mAdha#ttE ( ) || viqrAT ca# svaqrAT caq yAstE# agnE SiqvAstaqnuvaq- stABiqstvA &&da#dhaq ityA#ha | EqtA vA aqgnEH SiqvAstaqnuva#H | tABi#rEqvainaq(gm)q sama#rddhayati || yAstE# agnE GOqrAstaqnuvaq stABi#raqmuM gaqcCEti# brUyAqdyaM dviqShyAt | tABi#rEqvainaqM parA#BAvayati || 64 (15) 1.1.9 anuvAkaM 9 - brahmaudanam",
      "text_type": "brahmana"
    },
    {
      "section_id": "1.1.9.1",
      "file_info": "1.1-1.4",
      "text": "SaqmIqgaqrBAdaqgniM ma#nthati | EqShA vA aqgnEr-yaqj~jiyA# taqnUH | tAmEqvAsmai# janayati || adi#tiH puqtrakA#mA | sAqddhyEByO# dEqvEByO$ brahmaudaqna-ma#pacat | tasyA# uqcCESha#Na-madaduH | tat prAS~jA$t | sA rEtO#&dhatta | tasyai# dhAqtA cA$ryaqmA cA#jAyEtAm | sA dviqtIya#-mapacat | 65 (10)",
      "text_type": "brahmana"
    },
    {
      "section_id": "1.1.9.2",
      "file_info": "1.1-1.4",
      "text": "tasyA# uqcCESha#Na-madaduH | tat prAS~jA$t | sA rEtO#&dhatta | tasyai# miqtraScaq varu#NaScAjAyEtAm | sA tRuqtIya#-mapacat | tasyA# uqcCESha#Na-madaduH | tat prAS~jA$t | sA rEtO#&dhatta | tasyAq a(gm)Sa#Scaq Baga#ScAjAyEtAm | sA ca#tuqrtha-ma#pacat | 66 (10)",
      "text_type": "brahmana"
    },
    {
      "section_id": "1.1.9.3",
      "file_info": "1.1-1.4",
      "text": "tasyA# uqcCESha#Na-madaduH | tat prAS~jA$t | sA rEtO#&dhatta | tasyAq indra#Scaq viva#svA(gg)ScA-jAyEtAm | braqhmauqdaqnaM pa#cati | rEta# Eqva tad-da#dhAti || prAS~ja#nti brAhmaqNA O#daqnam || yadAjya#-muqcCiShya#tE | tEna# saqmidhOq&ByajyAda#dhAti | uqcCESha#NAqdvA adi#tIq rEtO#&dhatta | 67 (10)",
      "text_type": "brahmana"
    },
    {
      "section_id": "1.1.9.4",
      "file_info": "1.1-1.4",
      "text": "uqcCESha#NAdEqva tad-rEtO# dhattE || asthiq vA Eqtat | yath-saqmidha#H | Eqtad-rEta#H | yadAjya$m | yadAjyE#na saqmidhOq&ByajyAqdadhA#ti | asthyEqva tad-rEta#si dadhAti || tiqsra Ada#dhAti mithunaqtvAya# || iya#tIr Bavanti | praqjApa#tinA yaj~jamuqKEnaq saMmi#tAH | 68 (10)",
      "text_type": "brahmana"
    },
    {
      "section_id": "1.1.9.5",
      "file_info": "1.1-1.4",
      "text": "iya#tIr Bavanti | yaqj~jaqpaqruShAq saMmi#tAH | iya#tIr Bavanti | EqtAvaqdvai puru#ShE vIqrya$m | vIqrya# saMmitAH || AqrdrA Ba#vanti | Aqrdrami#vaq hi rEta#H siqcyatE$ || citri#yasyASvaqtthasyAda#dhAti | ciqtramEqva Ba#vati || GRuqtava#tIBiq-rAda#dhAti | 69 (10)",
      "text_type": "brahmana"
    },
    {
      "section_id": "1.1.9.6",
      "file_info": "1.1-1.4",
      "text": "EqtadvA aqgnEH priqyaM dhAma# | yad-GRuqtam | priqyENaiqvainaqM dhAmnAq sama#rddhayati | athOq tEja#sA || gAqyaqtrIBi#r-brAhmaqNasyAda#ddhyAt | gAqyaqtraCa#ndAq vai brA$hmaqNaH | svasyaq Canda#saH pratyayanaqstvAya# | triqShTugBI#-rAjaqnya#sya | triqShTup Ca#ndAq vai rA#jaqnya#H | svasyaq Canda#saH pratyayanaqstvAya# | 70 (10)",
      "text_type": "brahmana"
    },
    {
      "section_id": "1.1.9.7",
      "file_info": "1.1-1.4",
      "text": "jaga#tIBiqr-vaiSya#sya | jaga#tI CandAq vai vaiSya#H | svasyaq Canda#saH pratyayanaqstvAya# || ta(gm) sa#M~MvathsaqraM gO#pAyEt | saqM~Mvaqthsaqra(gm) hi rEtO# hiqtaM ~Mvarddha#tE || yad-yE#na(gm) saM~MvathsaqrE nOpaqnamE$t | saqmidhaqH punaqrAda#ddhyAt | rEta# Eqva taddhiqtaM ~Mvarddha#mAnamEti || na mAq(gm)qsa-ma#S~jIyAt | na striyaqmupE#yAt || 71 (10)",
      "text_type": "brahmana"
    },
    {
      "section_id": "1.1.9.8",
      "file_info": "1.1-1.4",
      "text": "yan mAq(gm)qsa-ma#S~jIqyAt | yathstriya#-mupEqyAt | nirvI$ryaH syAt | naina#maqgni-rupa#namEt || Sva A#dhAqsyamA#nO brahmaudaqnaM pa#cati | AqdiqtyA vA iqta u#ttaqmAH su#vaqrgaM ~MlOqkamA#yann | tE vA iqtO yantaqM prati#nudantE | EqtE Kaluq vAvAdiqtyAH | yad-brA$hmaqNAH | tairEqva saqtvaM ga#cCati | 72 (10)",
      "text_type": "brahmana"
    },
    {
      "section_id": "1.1.9.9",
      "file_info": "1.1-1.4",
      "text": "nainaqM prati#nudantE || braqhmaqvAqdinO# vadanti | kvA# saH | aqgniH kAqrya#H | yO$&smai praqjAM paqSUn pra#jaqnayaqtIti# | SalkaiqstA(gm) rAtri#maqgni-mi#ndhIta | tasmi#n-nupavyuqShamaqraNIq niShTa#pEt | yatha#r.ShaqBAya# vASiqtA nyA#vicCAqyati# | tAqdRugEqva tat || aqpOqdUhyaq BasmAqgniM ma#nthati | 73 (10)",
      "text_type": "brahmana"
    },
    {
      "section_id": "1.1.9.10",
      "file_info": "1.1-1.4",
      "text": "saiva sA&gnEH santa#tiH || taM ma#thiqtvA prA~jcaqmuddha#rati | saqM~MvaqthsaqramEqva tad-rEtO# hiqtaM praja#nayati || anA#hitaq-stasyAqgni-rityA#huH | yaH saqmidhO&nA#dhAyAqgni-mA#dhaqtta iti# | tAH sa#M~MvathsaqrE puqrastAq-dAda#ddhyAt | saqM~MvaqthsaqrAdEqvaina#-mavaqruddhyA-dha#ttE || yadi# saM~MvathsaqrE &nAdaqddhyAt | dvAqdaqSyA$M puqrastAq-dAda#ddhyAt | saqM~Mvaqthsaqra pra#timAq vai dvAda#Saq rAtra#yaH ( ) | saqM~MvaqthsaqramEqvAsyAhi#tA Bavanti || yadi# dvAdaqSyA$M nAdaqddhyAt | tryaqhE puqrastAqdAda#ddhyAt | Ahi#tA EqvAsya# Bavanti || 74 (14) (dviqtIya#mapacac - catuqrthama#pacaq - dadi#tIq rEtO#&dhattaq - saMmi#tA - GRuqtava#tIBiqrAda#dhAti - rAjaqnya#H svasyaq Canda#saH pratyayanaqstvA - yE#yAd - gacCati - manthatiq - rAtra#ya ScaqtvAri# ca) (A9) 1.1.10 anuvAkaM 10 - pa~jcAgnyAdhAnam",
      "text_type": "brahmana"
    },
    {
      "section_id": "1.1.10.1",
      "file_info": "1.1-1.4",
      "text": "praqjApa#tiH praqjA a#sRujata | sa ri#ricAqnO#&manyata | sa tapO#&tapyata | sa Aqtman vIqrya#-mapaSyat | tada#varddhata | tada#smAqth-saha#sOqrddhva-ma#sRujyata | sA viqrADa#Bavat | tAM dE#vAsuqrA vya#gRuhNata | sO$&bravIt praqjApa#tiH | mamaq vA EqShA | 75 (10)",
      "text_type": "brahmana"
    },
    {
      "section_id": "1.1.10.2",
      "file_info": "1.1-1.4",
      "text": "dOhA# Eqva yuqShmAkaqmiti# || sA tataqH prAcyuda#krAmat | tat praqjApa#tiqH parya#gRuhNAt | atha#rva piqtuM mE# gOpAqyEti# | sA dviqtIyaq-muda#krAmat | tat praqjApa#tiqH parya#gRuhNAt | narya# praqjAM mE# gOpAqyEti# | sA tRuqtIyaq-muda#krAmat | tat praqjApa#tiqH parya#gRuhNAt | Sa(gg)sya# paqSUn mE# gOpAqyEti# | 76 (10)",
      "text_type": "brahmana"
    },
    {
      "section_id": "1.1.10.3",
      "file_info": "1.1-1.4",
      "text": "sA ca#tuqrtha-muda#krAmat | tat praqjApa#tiqH parya#gRuhNAt | sapra#tha saqBAM mE# gOpAqyEti# | sA pa#~jcaqma-muda#krAmat | tat praqjApa#tiqH parya#gRuhNAt | ahE# buddhniyaq mantra#M mE gOpAqyEti# | aqgnIn vAva sA tAn vya#kramata | tAn praqjApa#tiqH parya#gRuhNAt | athO# paq~gktimEqva || paq~gktirvA EqShA brA$hmaqNE pravi#ShTA | 77 (10)",
      "text_type": "brahmana"
    },
    {
      "section_id": "1.1.10.4",
      "file_info": "1.1-1.4",
      "text": "tAmAqtmanO&dhiq nirmi#mItE | yadaqgni-rA#dhIqyatE$ | tasmA#-dEqtAva#ntOq-&gnayaq AdhI#yantE | pA~gktaqM ~MvA iqda(gm) sarva$m | pA~gktE#naiqva pA~gkta(gg)# spRuNOti || atha#rva piqtuM mE# gOpAqyEtyA#ha | anna#mEqvai tEna# spRuNOti | narya# praqjAM mE# gOpAqyEtyA#ha | praqjAmEqvaitEna# spRuNOti | Sa(gg)sya# paqSUn mE# gOpAqyEtyA#ha | 78 (10)",
      "text_type": "brahmana"
    },
    {
      "section_id": "1.1.10.5",
      "file_info": "1.1-1.4",
      "text": "paqSUnEqvaitEna# spRuNOti | sapra#tha saqBAM mE# gOpAqyEtyA#ha | saqBAmEqvaitEne$ndriqya(gg) spRu#NOti | ahE# buddhniyaq mantra#M mE gOpAqyEtyA#ha | mantra#mEqvai tEnaq Sriya(gg)# spRuNOti || yada#nvAhAryaq-paca#nE&nvAhAqrya#M paca#nti | tEnaq sO$&syAqBIShTa#H prIqtaH | yad-gAr.ha#patyaq Ajya#madhiqSraya#ntiq saMpatnI$ryAqjaya#nti | tEnaq sO$&syAqBIShTa#H prIqtaH | yadA#havaqnIyEq juhva#ti | 79 (10)",
      "text_type": "brahmana"
    },
    {
      "section_id": "1.1.10.6",
      "file_info": "1.1-1.4",
      "text": "tEnaq sO$&syAqBIShTa#H prIqtaH | yathsaqBAyA$M ~Mviqjaya#ntE | tEnaq sO$&syAqBIShTa#H prIqtaH | yadA#vasaqthE&nnaq(gm)q hara#nti | tEnaq sO$&syAqBIShTa#H prIqtaH | tathA$&syaq sarvE$ prIqtA aqBIShTAq AdhI#yantE || praqvaqsaqtha-mEqShyannEqva-mupa#tiShThEq-taika#mEkam | yathA$ brAhmaqNAya# gRuhEvAqsinE# pariqdAya# gRuqhAnEti# | tAqdRugEqva tat || puna#rAqga-tyOpa#tiShThatE ( ) | sA BA#gEyamEqvaiShAqM tat | sA tata# UqrddhvA&&rO#hat | sA rO#hiqNya#Bavat | tad-rO#hiqNyai rO#hiNiqtvam | rOqhiqNyA-maqgni-mAda#dhIta | sva EqvainaqM ~MyOnauq prati#ShThitaq-mAdha#ttE | RuqddhnOtyE#nEna || 80 (17) (EqShA - paqSUnmE# gOpAqyEtiq - pravi#ShTA - paqSUnmE# gOpAqyEtyA#haq - juhva#ti - tiShThatE saqpta ca#) (A10) prapAtaka kOrvai with starting words of 1 tO 10 anuvAkams :- (brahmaq saMdha#ttaqM - kRutti#kAq - sUddha#nti - dvAdaqSasu# - praqjApa#tir vAqcO - dE#vAsuqrAstadaqgnirnOd - GaqrmaH Sira# - iqmE vai - Sa#mIgaqrBAt - praqjApa#tiqH sa ri#ricAqnaH satapaqH sa Aqtman vIqrya#M daSa# ) kOrvai with starting words of 1, 11, 21 series of dasinis :- (brahmaq saMdha#ttaqM - tau diqvyA - vathO# SaqtvAMyaq - prAcyE#ShAqM - ~Myaduqparyu#pariq - yath saqdyaH - sO&SvOq vArO# BUqtvA - jaga#tIBiq raSI#tiH) first and last words of first prapAtakam :- (brahmaq saMdha#tta - mRuqddhnOtyE#nEna) || hari#H OM || || kRuShNa yajurvEdIya taittirIya brAhmaNE prathamAShTakE prathamaH prapAThakaH samAptaH || =============================================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.2 prathamAShTakE dvitIya prapAThakaH - gavAmayanabrAhmaNaM 1.2.1 anuvAkaM 1 - AdhAnamantrAH pUrvaprapAThakaSEShaBUtAH",
      "text_type": "brahmana"
    },
    {
      "section_id": "1.2.1.1",
      "file_info": "1.1-1.4",
      "text": "uqddhaqnyamA#na-maqsyA a#mEqddhyam | apa# pAqpmAnaqM ~Myaja#mAnasya hantu | SiqvA na#H santu praqdiSaqScata#sraH | SaM nO# mAqtA pRu#thiqvI tOka#sAtA || SaM nO# dEqvIraqBiShTa#yE | ApO# Bavantu pIqtayE$ | SaM ~MyOraqBi sra#vantu naH || vaiqSvAqnaqrasya# rUqpam | pRuqthiqvyAM pa#riqsrasA$ | syOqna-mAvi#Santu naH || 1 (10)",
      "text_type": "brahmana"
    },
    {
      "section_id": "1.2.1.2",
      "file_info": "1.1-1.4",
      "text": "yadiqdaM diqvO yadaqdaH pRu#thiqvyAH | saqjaMqj~jAqnE rOda#sI saMbaBUqvatu#H | UShA$n kRuqShNama#vatu kRuqShNamUShA$H | iqhOBayO$r yaqj~jiyaq-mAga#miShThAH || UqtIH ku#rvAqNO yat pRu#thiqvImaca#raH | guqhAqkAra#-mAKurUqpaM praqtItya# | tat tEq nya#ktamiqha saqBaMra#ntaH | SaqtaM jI#vEma SaqradaqH savI#rAH || Urja#M pRuthiqvyA rasa#-mAqBara#ntaH | SaqtaM jI#vEma Saqrada#H purUqcIH | 2 (10)",
      "text_type": "brahmana"
    },
    {
      "section_id": "1.2.1.3",
      "file_info": "1.1-1.4",
      "text": "vaqmrIBiq-ranu#vittaqM guhA#su | SrOtra#M ta uqrvyaba#dhirA BavAmaH || praqjApa#ti sRuShTAnAM praqjAnA$m | kShuqdhOpa#hatyai suviqtaM nO# astu | upaqpraBi#nnaqmiShaq-mUrja#M praqjABya#H | sUda#M gRuqhEByOq rasaqmABa#rAmi || yasya# rUqpaM biBra#diqmA-mavi#ndat | guhAq pravi#ShTA(gm) sariqrasyaq maddhyE$ | tasyEqdaM ~Mviha#ta-mAqBara#ntaH | aCa#MbaTkAramaqsyAM ~Mvi#dhEma || 3 (10)",
      "text_type": "brahmana"
    },
    {
      "section_id": "1.2.1.4",
      "file_info": "1.1-1.4",
      "text": "yat paqryapa#Syath sariqrasyaq maddhyE$ | uqrvImapa#Syaq-jjaga#taH pratiqShThAm | tat puShka#rasyAqyata#nAqddhi jAqtam | paqrNaM pRu#thiqvyAH pratha#na(gm) harAmi || yABiqradRu(gm)#haqjjaga#taH pratiqShThAm | uqrvImiqmAM ~Mvi#Svajaqnasya# BaqrtrIm | tA na#H SiqvAH Sarka#rAH santuq sarvA$H || aqgnE rEta#Scaqndra(gm) hira#Nyam | aqdByaH saMBU#ta-maqmRuta#M praqjAsu# | tath saqBaMra#nnuttaraqtO niqdhAya# | 4 (10)",
      "text_type": "brahmana"
    },
    {
      "section_id": "1.2.1.5",
      "file_info": "1.1-1.4",
      "text": "aqtiq praqyacCaqM duri#tiM tarEyam || aSvO# rUqpaM kRuqtvA yada#SvaqtthE &ti#ShThaH | saqM~MvaqthsaqraM dEqvEByO# niqlAya# | tattEq nya#ktamiqha saqBaMra#ntaH | SaqtaM jI#vEma SaqradaqH savI#rAH || UqrjaH pRu#thiqvyA addhyutthi#tO&si | vana#spatE Saqtava#l.SOq virO#ha | tvayA# vaqyamiShaqmUrjaqM mada#ntaH | rAqyaspOShE#Naq samiqShA ma#dEma || gAqyaqtriqyA hriqyamA#Nasyaq yattE$ | 5 (10)",
      "text_type": "brahmana"
    },
    {
      "section_id": "1.2.1.6",
      "file_info": "1.1-1.4",
      "text": "paqrNamapa#tat tRuqtIya#syai diqvO&dhi# | sO#&yaM paqrNaH sO#mapaqrNAddhi jAqtaH | tatO# harAmi sOmapIqthasyAva#-ruddhyai | dEqvAnA$M brahmavAqdaM ~Mvada#tAqM ~Myat | uqpASRu#NOH suqSravAq vai SruqtO#&si | tatOq mAmAvi#Satu brahmavarcaqsam | tath saqBaMraq(gg)q stadava#rundhIya sAqkShAt || yayA# tE sRuqShTasyAqgnEH | hEqtimaSa#mayat praqjApa#tiH | tAmiqmAma pra#dAhAya | 6 (10)",
      "text_type": "brahmana"
    },
    {
      "section_id": "1.2.1.7",
      "file_info": "1.1-1.4",
      "text": "SaqmI(gm) SAntyai# harAmyaqham || yattE# sRuqShTasya# yaqtaH | vika#~gkataqM BA A$rCajjAtavEdaH | tayA# BAqsA saMmi#taH | uqruM nO# lOqkamanuq praBA#hi || yattE# tAqntasyaq hRuda#yaqmAcCi#ndan jAtavEdaH | maqrutOq&dBista#mayiqtvA | EqtattEq tada#SaqnEH saMBa#rAmi | sAtmA# agnEq sahRu#dayO BavEqha || citri#yAdaSvaqtthAth saMBRu#tA bRuhaqtya#H | 7 (10)",
      "text_type": "brahmana"
    },
    {
      "section_id": "1.2.1.8",
      "file_info": "1.1-1.4",
      "text": "SarI#ramaqBi sa(gg) skRu#tAH stha | praqjApa#tinA yaj~jamuqKEnaq saMmi#tAH | tiqsras triqvRudBi#r mithuqnAH prajA$tyai || aqSvaqtthA-ddha#vyavAqhA-ddhi jAqtAm | aqgnE staqnUM ~Myaqj~jiyAq(gm)q saMBa#rAmi | SAqntayO#ni(gm) SamIgaqrBam | aqgnayEq praja#nayiqtavE$ || yO a#SvaqtthaH Sa#mIgaqrBaH | AqruqrOhaq tvE sacA$ | taM tE# harAmiq brahma#NA | 8 (10)",
      "text_type": "brahmana"
    },
    {
      "section_id": "1.2.1.9",
      "file_info": "1.1-1.4",
      "text": "yaqj~jiyai$H kEqtuBi#H saqha || yaM tvA# saqmaBa#ran-jAtavEdaH | yaqthAq SaqrIqraM BUqtEShuq nya#ktam | sa saMBRu#taH sIda SiqvaH praqjABya#H | uqruM nO# lOqkamanu#nEShi viqdvAn || pra vEqdhasE# kaqvayEq mEddhyA#ya | vacO# vaqndAru# vRuShaqBAyaq vRuShNE$ | yatO# BaqyamaBa#yaqM tannO# astu | ava# dEqvAn. ya#jEq hEDyAn# || saqmidhAq&gniM du#vasyata | 9 (10)",
      "text_type": "brahmana"
    },
    {
      "section_id": "1.2.1.10",
      "file_info": "1.1-1.4",
      "text": "GRuqtair bO#dhayaqtAti#thim | A&smi#n. haqvyA ju#hOtana || upa# tvA&gnE haqviShma#tIH | GRuqtAcI$ryantu haryata | juqShasva# saqmidhOq mama# || taM tvA# saqmidBi#ra~ggiraH | GRuqtEna# varddhayAmasi | bRuqhacCO#cA yaviShThya || saqmiqddhyamA#naH prathaqmO nu dharma#H | samaqktuBi#rajyatE viqSvavA#raH | 10 (10)",
      "text_type": "brahmana"
    },
    {
      "section_id": "1.2.1.11",
      "file_info": "1.1-1.4",
      "text": "SOqciShkE#SO GRuqtani#rNik-pAvaqkaH | suqyaqj~jO aqgnir yaqjathA#ya dEqvAn || GRuqtapra#tIkO GRuqtayO#niraqgniH | GRuqtaiH sami#ddhO GRuqtamaqsyAnna$m | GRuqtaqpruSha#stvA saqritO# vahanti | GRuqtaM piban$th suqyajA# yakShi dEqvAn || AqyuqrdA a#gnE haqviShO# juShAqNaH | GRuqta pra#tIkO GRuqtayO#nirEdhi | GRuqtaM pIqtvA madhuqcAruq gavya$m | piqtEva# puqtramaqBi ra#kShatAdiqmam || 11 (10)",
      "text_type": "brahmana"
    },
    {
      "section_id": "1.2.1.12",
      "file_info": "1.1-1.4",
      "text": "tvAma#gnE samidhAqnaM ~Mya#viShTha | dEqvA dUqtaM ca#krirE havyaqvAha$m | uqruqjraya#saM GRuqtayO#niq-mAhu#tam | tvEqShaM cakShu#rdadhirE cOdaqyanva#ti || tvAma#gnE praqdivaq Ahu#taM GRuqtEna# | suqmnAqyava#H suShaqmidhAq samI#dhirE | sa vA#vRudhAqna OSha#dhIBirukShiqtaH | uqrujrayA(gm)#siq pArthi#vAq viti#ShThasE || GRuqta pra#tIkaM ~Mva Ruqtasya# dhUqrq.Shada$m (dhUrq.Shada$m) | aqgniM miqtranna sa#midhAqna Ru#~jjatE | 12 (10)",
      "text_type": "brahmana"
    },
    {
      "section_id": "1.2.1.13",
      "file_info": "1.1-1.4",
      "text": "indhA#nO aqkrO viqdathE#Shuq dIdya#t | Suqkrava#rNAqmudu# nO ya(gm)satEq dhiya$m || praqjA a#gnEq saM~MvA#saya | ASA$Sca paqSuBi#H saqha | rAqShTrANya#smAq AdhE#hi | yAnyAsa$nth saviqtuH saqvE || maqhI viqSpatnIq sada#nE Ruqtasya# | aqrvAcIq Eta#M dharuNE rayIqNAm | aqntarva#tnIq janya#M jAqtavE#dasam | aqddhvaqrANA$M janayathaH purOqgAm || 13 (10)",
      "text_type": "brahmana"
    },
    {
      "section_id": "1.2.1.14",
      "file_info": "1.1-1.4",
      "text": "ArO#hataM daqSataq(gm)q Sakva#rIqr mama# | RuqtEnA$gnaq Ayu#ShAq varca#sA saqha | jyOg jIva#ntaq utta#rAmuttarAq(gm)q samA$m | dar.Sa#maqhaM pUqrNamA#saM ~Myaqj~jaM ~MyathAq yajai$ || Rutvi#yavatI sthO aqgnirE#tasau | garBa#M dadhAthAqM tE vA#maqhaM da#dE | tath saqtyaM ~Myad vIqraM bi#BRuthaH | vIqraM ja#nayiqShyatha#H | tE mat prAqtaH praja#niShyEthE | tE mAq prajA#tEq praja#nayiqShyatha#H | 14 (10)",
      "text_type": "brahmana"
    },
    {
      "section_id": "1.2.1.15",
      "file_info": "1.1-1.4",
      "text": "praqjayA# paqSuBi#r-brahmavarcaqsEna# suvaqrgE lOqkE || anRu#tAth-saqtyamupai#mi | mAqnuqShA-ddaivyaq-mupai#mi | daivIqM ~MvAca#M ~MyacCAmi || Salkai#raqgnimi#ndhAqnaH | uqBau lOqkau sa#nEmaqham | uqBayO$r-lOqkayOr#. RuqddhvA | ati# mRuqtyuM ta#rAmyaqham || jAta#vEdOq Buva#nasyaq rEta#H | iqha si#~jcaq tapa#sOq yajja#niqShyatE$ | 15 (10)",
      "text_type": "brahmana"
    },
    {
      "section_id": "1.2.1.16",
      "file_info": "1.1-1.4",
      "text": "aqgnima#SvaqtthAdadhi# havyaqvAha$m | SaqmIqgaqrBA-jjaqnayaqnaq.yO ma#yOq BUH || aqyaM tEq yOni#r. Ruqtviya#H | yatO# jAqtO arO#cathAH | taM jAqnanna#gnaq ArO#ha | athA# nO varddhayA raqyim || apE#taq vItaq vi ca# sarpaqtAta#H | yE&traq stha pu#rAqNA yE caq nUta#nAH | adA#diqdaM ~MyaqmO#&vaqsAna#M pRuthiqvyAH | akra#nniqmaM piqtarO# lOqkama#smai || 16 (10)",
      "text_type": "brahmana"
    },
    {
      "section_id": "1.2.1.17",
      "file_info": "1.1-1.4",
      "text": "aqgnErBasmA$syaqgnEH purI#Shamasi || saqj~jAMna#masi kAmaqdhara#Nam | mayi# tE kAmaqdhara#NaM BUyAt || saM ~Mva#H sRujAmiq hRuda#yAni | sa(gm) sRu#ShTaqM manO# astu vaH | sa(gm) sRu#ShTaH prAqNO a#stu vaH || saM ~MyA va#H priqyAstaqnuva#H | saMpriqyA hRuda#yAni vaH | AqtmA vO# astuq saMpri#yaH | saMpri#yA-staqnuvOq mama# || 17 (10)",
      "text_type": "brahmana"
    },
    {
      "section_id": "1.2.1.18",
      "file_info": "1.1-1.4",
      "text": "kalpE#tAqM dyAvA#pRuthiqvI | kalpa#ntAqmApaq OSha#dhIH | kalpa#ntAmaqgnayaqH pRutha#k | mamaq jyaiShThyA#yaq savra#tAH || yE$&gnayaqH sama#nasaH | aqntaqrA dyAvA#pRuthiqvI | vAsa#ntikAvRuqtU aqBi kalpa#mAnAH | indra#miva dEqvA aqBi saM~Mvi#Santu || diqvastvA# vIqryE#Na | pRuqthiqvyai-ma#hiqmnA | 18 (10)",
      "text_type": "brahmana"
    },
    {
      "section_id": "1.2.1.19",
      "file_info": "1.1-1.4",
      "text": "aqntari#kShasyaq pOShE#Na | saqrvapa#Suq-mAda#dhE || ajI#janan-naqmRutaqM martyA#saH | aqsrEqmANa#M taqraNi#M ~MvIqDuja#mBam | daSaq svasA#rO aqgruva#H samIqcIH | pumA(gm)#saM jAqtamaqBi sa(gm)ra#BantAm || praqjApa#tEstvA prAqNEnABiq prANi#mi | pUqShNaH pOShE#Naq mahya$m | dIqrGAqyuqtvAya# SaqtaSA#radAya | Saqta(gm) SaqradByaq Ayu#ShEq varca#sE | 19 (10)",
      "text_type": "brahmana"
    },
    {
      "section_id": "1.2.1.20",
      "file_info": "1.1-1.4",
      "text": "jIqvAtvai puNyA#ya || aqhaM tvada#smiq mada#siq tvamEqtat | mamA#siq yOniqstavaq yOni#rasmi | mamaiqva sanvaha# haqvyAnya#gnE | puqtraH piqtrE lO#kaqkRu-jjA#tavEdaH || prAqNE tvAq &mRutaqmAda#dhAmi | aqnnAqdamaqnnAdyA#ya | gOqptAraqM guptyai$ || suqgAqr.qhaqpaqtyO viqdahaqnnarA#tIH | uqShasaqH SrEya#sIH SrEyasIqr dadha#t | 20 (10)",
      "text_type": "brahmana"
    },
    {
      "section_id": "1.2.1.21",
      "file_info": "1.1-1.4",
      "text": "agnE# saqpatnA(gm)# apaq bAdha#mAnaH | rAqyaspOShaq-miShaqmUrja#-maqsmAsu# dhEhi || iqmA uq mAmupa#tiShThantuq rAya#H | AqBiH praqjABi#riqha saM ~Mva#sEya | iqhO iDA# tiShThatu viSvarUqpI | maddhyEq vasO$r dIdihi jAtavEdaH || Oja#sEq balA#yaq tvOdya#cCE | vRuSha#NEq SuShmAqyAyu#ShEq varca#sE | saqpaqtnaqtUra#si vRutraqtUH | yastE# dEqvEShu# mahiqmA su#vaqrgaH | 21 (10)",
      "text_type": "brahmana"
    },
    {
      "section_id": "1.2.1.22",
      "file_info": "1.1-1.4",
      "text": "yasta# AqtmA paqSuShuq pravi#ShTaH | puShTiqryA tE# manuqShyE#Shu papraqthE | tayA# nO agnE juqShamA#Naq Ehi# || diqvaH pRu#thiqvyAH paryaqntari#kShAt | vAtA$t paqSuByOq addhyOSha#dhIByaH | yatra#yatra jAtavEdaH saM baqBUtha# | tatO# nO agnE juqShamA#Naq Ehi# || prAcIqmanu# praqdiSaqM prEhi# viqdvAn | aqgnEra#gnE puqrO a#gnir-BavEqha | viSvAq ASAq dIdyA#nOq vi BA#hi | 22 (10)",
      "text_type": "brahmana"
    },
    {
      "section_id": "1.2.1.23",
      "file_info": "1.1-1.4",
      "text": "Urja#M nO dhEhi dviqpadEq catu#ShpadE || anvaqgniruqShasAq-magra#-maKyat | anvahA#ni prathaqmO jAqtavE#dAH | anuq sUrya#sya puruqtrA ca# raqSmIn | anuq dyAvA#pRuthiqvI Ata#tAna || vikra#masva maqhA(gm) a#si | vEqdiqShan-mAnu#ShEByaH | triqShu lOqkEShu# jAgRuhi || yadiqdaM diqvO yadaqdaH pRu#thiqvyAH | saqM ~MviqdAqnE rOda#sI saM baBUqvatu#H | 23 (10)",
      "text_type": "brahmana"
    },
    {
      "section_id": "1.2.1.24",
      "file_info": "1.1-1.4",
      "text": "tayO$H pRuqShThE sI#datu jAqtavE#dAH | SaqBUMH praqjABya#-staqnuvE$ syOqnaH || prAqNaM tvAq&mRutaq Ada#dhAmi | aqnnAqdamaqnnAdyA#ya | gOqptAraqM guptyai$ | yattE# Sukra SuqkraM ~Mvarca#H SuqkrA taqnUH | SuqkraM jyOtiq-raja#sram | tEna# mE dIdihiq tEnaq tvA&&da#dhE | aqgninA$&&gnEq brahma#NA | AqnaqSE vyA#naSEq sarvaqmAyuqr vyA#naSE || 24 (10)",
      "text_type": "brahmana"
    },
    {
      "section_id": "1.2.1.25",
      "file_info": "1.1-1.4",
      "text": "narya# praqjAM mE# gOpAya | aqmRuqtaqtvAya# jIqvasE$ | jAqtAM ja#niqShyamA#NAM ca | aqmRutE# saqtyE prati#ShThitAm || atha#rva piqtuM mE# gOpAya | rasaqmanna#miqhAyu#ShE | ada#bdhAqyO-&SI#tatanO | avi#ShaM naH piqtuM kRu#Nu || Sa(gg)sya# paqSUn mE# gOpAya | dviqpAdOq yE catu#ShpadaH | 25 (10)",
      "text_type": "brahmana"
    },
    {
      "section_id": "1.2.1.26",
      "file_info": "1.1-1.4",
      "text": "aqShTASa#PAScaq ya iqhAgnE$ | yE caika#SaPA ASuqgAH || sapra#tha saqBAM mE# gOpAya | yE caq saByA$H saBAqsada#H | tAni#ndriqyAva#taH kuru | sarvaqmAyuq-rupA#satAm || ahE#buddhniyaq mantra#M mE gOpAya | yamRuSha#yastraiviqdA viqduH | RucaqH sAmA#niq yajU(gm)#Shi | sA hi SrIraqmRutA# saqtAm || 26 (10)",
      "text_type": "brahmana"
    },
    {
      "section_id": "1.2.1.27",
      "file_info": "1.1-1.4",
      "text": "catu#H SiKaNDA yuvaqtiH suqpESA$H | GRuqtapra#tIkAq Buva#nasyaq maddhyE$ | maqrmRuqjyamA#nA mahaqtE sauBa#gAya | mahya#M dhukShvaq yaja#mAnAyaq kAmAn# || iqhaiva santatra# saqtO vO# agnayaH | prAqNEna# vAqcA mana#sA biBarmi | tiqrO mAq santaqmAyuqrmA prahA#sIt | jyOti#ShA vO vaiSvAnaqrE-NOpa#tiShThE || paq~jcaqdhA&gnIn-vya#krAmat | viqrATth sRuqShTA praqjApa#tEH ( ) | UqrddhvA&&rO#had-rOhiqNI | yOni#raqgnEH prati#ShThitiH || 27 (12) 1.2.2 anuvAkaM 2-viShUvannAmakaM muKyamaha, taduBayapArSvavartIni catvAryahAni cOcyantE",
      "text_type": "brahmana"
    },
    {
      "section_id": "1.2.2.1",
      "file_info": "1.1-1.4",
      "text": "navaiqtAnyahA#ni Bavanti | navaq vai su#vaqrgA lOqkAH | yadEqtAnyahA$-nyupaqyanti# | naqvasvEqva tath su#vaqrgEShu# lOqkEShu# saqtriNa#H pratiqtiShTha#ntO yanti || aqgniqShTOqmAH para#H sAmAnaH kAqryA# ityA#huH | aqgniqShTOqmasa#miMtaH suvaqrgO lOqka iti# | dvAda#SA-gniShTOqmasya# stOqtrANi# | dvAda#Saq mAsA$H saM~MvathsaqraH || tat tanna sUrkShya$m | uqkthyA# Eqva sa#ptadaqSAH para#H sAmAnaH kAqryA$H | 28 (10)",
      "text_type": "brahmana"
    },
    {
      "section_id": "1.2.2.2",
      "file_info": "1.1-1.4",
      "text": "paqSavOq vA uqkthAni# | paqSUqnAmava#-ruddhyai || viqSvaqjiqdaqBiqjitA#-vagniShTOqmau || uqkthyA$H saptadaqSAH para#H sAmAnaH | tE sa(gg)stu#tA viqrAja#maqBi saMpa#dyantE | dvE carcAqvati# ricyEtE | Eka#yAq gaurati#riktaH | EkaqyA&&yu#rUqnaH | suqvaqrgO vai lOqkO jyOti#H | Urg viqrAT | 29 (10)",
      "text_type": "brahmana"
    },
    {
      "section_id": "1.2.2.3",
      "file_info": "1.1-1.4",
      "text": "suqvaqrgamEqva tEna# lOqkamaqBi ja#yanti || yat paraq(gm)q rAtha#ntaram | tat pra#thaqmE&ha#n-kAqrya$m | bRuqhad-dviqtIyE$ | vaiqrUqpaM tRuqtIyE$ | vaiqrAqjaM ca#tuqrthE | SAqkvaqraM pa#~jcaqmE | raiqvaqta(gm) ShaqShThE | tadu# pRuqShThEByOq naya#nti || saqtaMna#ya EqtE grahA# gRuhyantE | 30 (10)",
      "text_type": "brahmana"
    },
    {
      "section_id": "1.2.2.4",
      "file_info": "1.1-1.4",
      "text": "aqtiqgrAqhyA$H para#H sAmasu | iqmAnEqvaitair lOqkAnth saMta#nvanti || miqthuqnA EqtE grahA# gRuhyantE | aqtiqgrAqhyA$H para#H sAmasu | miqthuqnamEqva tair yaja#mAnAq ava#rundhatE || bRuqhat pRuqShThaM Ba#vati | bRuqhad vai su#vaqrgO lOqkaH | bRuqhaqtaiva su#vaqrgaM ~MlOqkaM ~Mya#nti || traqyaqstriq(gm)qSi nAmaq sAma# | mAddhya#ndinEq pava#mAnE Bavati | 31 (10)",
      "text_type": "brahmana"
    },
    {
      "section_id": "1.2.2.5",
      "file_info": "1.1-1.4",
      "text": "traya#stri(gm)Saqdvai dEqvatA$H | dEqvatA# EqvAva#rundhatE || yE vA iqtaH parA$~jca(gm) saM~Mvathsaqra-mu#paq yanti# | na hai#naqM tE svaqsti sama#S~juvatE | athaq yE#&mutOq&rvA~jca#mupaq yanti# | tE hai#na(gg) svaqsti sama#S~juvatE | EqtadvA aqmutOq&rvA~jcaqmupa# yanti | yadEqvam | yO haq Kaluq vAva praqjApa#tiH | sa u# vEqvEndra#H ( ) | tadu# dEqvEByOq naya#nti || 32 (11) 1.2.3 anuvAkaM 3 - viShuvaddinE&tigrAhyaviSEShAH",
      "text_type": "brahmana"
    },
    {
      "section_id": "1.2.3.1",
      "file_info": "1.1-1.4",
      "text": "saMta#tiqrvA EqtE grahA$H | yat para#H sAmAnaH | viqShUqvAn-di#vAkIqrtya$m | yathAq SAlA#yaiq pakSha#sI | Eqva(gm) sa#M~Mvathsaqrasyaq pakSha#sI | yadEqtEna gRuqhyErann# | viShU#cI saM~Mvathsaqrasyaq pakSha#sIq vyava#sra(gm) sEyAtAm | ArtiqmArcCE#yuH | yadEqtE gRuqhyantE$ | yathAq SAlA#yaiq pakSha#sI maddhyaqmaM-~Mvaq(gm)qSamaqBi sa#mAqyacCa#ti | 33 (10)",
      "text_type": "brahmana"
    },
    {
      "section_id": "1.2.3.2",
      "file_info": "1.1-1.4",
      "text": "Eqva(gm) sa#M~Mvathsaqrasyaq pakSha#sI divAkIqrtya#maqBi saMta#nvanti | nArtiqmArcCa#nti || Eqkaqviq(gm)qSa-maha#rBavati | SuqkrAgrAq grahA# gRuhyantE | pratyutta#bdhyai sayaqtvAya# || sauqrya# Eqtadaha#H paqSurAla#ByatE | sauqryO#&tigrAqhyO# gRuhyatE | aha#rEqva rUqpENaq sama#rddhayanti | athOq ahna# EqvaiSha baqlir hri#yatE || saqptai-tadaha#rati-grAqhyA# gRuhyantE | 34 (10)",
      "text_type": "brahmana"
    },
    {
      "section_id": "1.2.3.3",
      "file_info": "1.1-1.4",
      "text": "saqpta vai SI#r.ShaqNyA$H prAqNAH | aqsAvA#diqtyaH Sira#H praqjAnA$m | SIqr.qShannEqva praqjAnA$M prAqNAn da#dhAti | tasmA$thsaqpta SIqr.qShan prAqNAH || indrO# vRuqtra(gm) haqtvA | asu#rAn parAqBAvya# | sa iqmA~MllOqkA-naqBya#jayat | tasyAqsau lOqkO&na#Bijita AsIt | taM ~MviqSvaka#rmA BUqtvA&Bya#jayat | yad-vai$SvakarmaqNO gRuqhyatE$ | 35 (10)",
      "text_type": "brahmana"
    },
    {
      "section_id": "1.2.3.4",
      "file_info": "1.1-1.4",
      "text": "suqvaqrgasya# lOqkasyAq-Biji#tyai || pra vA EqtE$&smAl lOqkA-ccya#vantE | yE vai$SvakarmaqNaM gRuqhNatE$ | AqdiqtyaSSvO gRu#hyatE | iqyaM ~MvA adi#tiH | aqsyAmEqva prati#tiShThanti || aqnyO$nyO gRuhyEtE | viSvA$nyEqvAnyEnaq karmA#Ni kurvAqNA ya#nti | aqsyAmaqnyEnaq prati# tiShThanti || tAvA&pa#rAqrddhAth sa#M~MvathsaqrasyAq-nyO$nyO gRuhyEtE ( ) || tAvuqBau saqha ma#hAvraqtE gRu#hyEtE | yaqj~jasyaiqvAnta#M gaqtvA | uqBayO$r lOqkayOqH prati# tiShThanti || aqrkya#muqkthaM Ba#vati | aqnnAdyaqsyA-va#ruddhyai || 36 (15) 1.2.4 anuvAkaM 4 - tasminnEva dinE divAkIrtyanAmAni sAmAni",
      "text_type": "brahmana"
    },
    {
      "section_id": "1.2.4.1",
      "file_info": "1.1-1.4",
      "text": "Eqkaqviq(gm)qSa EqSha Ba#vati | EqtEnaq vai dEqvA E#kaviq(gm)qSEna# | Aqdiqtyamiqta u#ttaqma(gm) su#vaqrgaM ~MlOqka-mArO#hayann | sa vA EqSha iqta E#kaviq(gm)qSaH | tasyaq daSAqvastAqdahA#ni | daSa# paqrastA$t | sa vA EqSha viqrAjyu#BaqyataqH prati#ShThitaH | viqrAjiq hi vA EqSha u#BaqyataqH prati#ShThitaH | tasmA#dantaqrEmau lOqkau yann | sarvE#Shu suvaqrgEShu# lOqkE-Shva#Biqtapa#nnEti || 37 (10)",
      "text_type": "brahmana"
    },
    {
      "section_id": "1.2.4.2",
      "file_info": "1.1-1.4",
      "text": "dEqvA vA A#diqtyasya# suvaqrgasya# lOqkasya# | parA#cO&tipAqdAda#biBayuH | taM CandO#BiradRu(gm) haqndhRutyai$ | dEqvA vA A#diqtyasya# suvaqrgasya# lOqkasya# | avA#cO&vapAqdAda#biBayuH | taM paq~jcaBI# raqSmiBiq-ruda#vayann | tasmA#dEkaviq(gm)qSE &haqn pa~jca# divAkIqrtyA#ni kriyantE | raqSmayOq vai di#vAkIqrtyA#ni || yE gA#yaqtrE | tE gA#yaqtrIShUtta#rayOqH pava#mAnayOH | 38 (10)",
      "text_type": "brahmana"
    },
    {
      "section_id": "1.2.4.3",
      "file_info": "1.1-1.4",
      "text": "maqhAdi#vAkIrtyaq(gm)q hOtu#H pRuqShTham | viqkaqrNaM bra#hmasAqmam | BAqsO$&gniShTOqmaH || athaiqtAniq parA#Ni | paraiqrvai dEqvA A#diqtya(gm) su#vaqrgaM ~MlOqkama#pArayann | yadapA#rayann | tat parA#NAM paraqtvam | pAqraya#ntyEnaqM parA#Ni | ya EqvaM ~MvEda# | athaiqtAniq sparA#Ni ( ) | sparaiqrvai dEqvA A#diqtya(gm) su#vaqrgaM ~MlOqkama#spArayann | yadaspA#rayann | tath sparA#NA(gg) sparaqtvam | spAqraya#ntyEnaq(gg)q sparA#Ni | ya EqvaM ~MvEda# || 39 (15) 1.2.5 anuvAkaM 5 - paSavaH vaiShNavAdyA nava",
      "text_type": "brahmana"
    },
    {
      "section_id": "1.2.5.1",
      "file_info": "1.1-1.4",
      "text": "apra#tiShThAqM ~MvA EqtE ga#cCanti | yEShA(gm)# saM~MvathsaqrE&nAqptE&tha# | EqkAqdaqSinyAqpyatE$ || vaiqShNaqvaM ~MvA#maqna-mAla#BantE | yaqj~jO vai viShNu#H | yaqj~jamEqvAla#BantEq prati#ShThityai | aiqndrAqgna-mAla#BantE | iqndrAqgnI vai dEqvAnAq-mayA#tayAmAnau | yE Eqva dEqvatEq ayA#tayAmnI | tE EqvAla#BantE | 40 (10)",
      "text_type": "brahmana"
    },
    {
      "section_id": "1.2.5.2",
      "file_info": "1.1-1.4",
      "text": "vaiqSvaqdEqva-mAla#BantE | dEqvatA# EqvAva#-rundhatE | dyAqvAqpRuqthiqvyA$M dhEqnu-mAla#BantE | dyAvA#pRuthiqvyOrEqva prati# tiShThanti | vAqyaqvya#M ~MvaqthsamAla#BantE | vAqyurEqvaiByO# yathA&&yataqnAd-dEqvatAq ava#rundhE | AqdiqtyAmavi#M ~MvaqSA-mAla#BantE | iqyaM ~MvA adi#tiH | aqsyAmEqva prati# tiShThanti | maiqtrAqvaqruqNI-mAla#BantE | 41 (10)",
      "text_type": "brahmana"
    },
    {
      "section_id": "1.2.5.3",
      "file_info": "1.1-1.4",
      "text": "miqtrENaiqva yaqj~jasyaq svi#ShTa(gm) Samayanti | varu#NEnaq duri#ShTam | prAqjAqpaqtyaM tU#paqraM ma#hAvraqta Ala#BantE | prAqjAqpaqtyO#&tigrAqhyO# gRuhyatE | aha#rEqva rUqpENaq sama#rddhayanti | athOq ahna# EqvaiSha baqlir hri#yatE | AqgnEqyamAla#BantEq pratiq praj~jA$tyai || aqjaqpEqtvAn. vA EqtE pUrvaiqrmAsaiqra-va#rundhatE | yadEqtE gaqvyAH paqSava# AlaqByantE$ | uqBayE#ShAM paSUqnA-mava#ruddhyai ( ) || 42 (10)",
      "text_type": "brahmana"
    },
    {
      "section_id": "1.2.5.4",
      "file_info": "1.1-1.4",
      "text": "yadati#riktA-mEkAdaqSinI#-mAqlaBE#rann | apri#yaqM BrAtRu#vya-maqByati#ricyEta | yad dvaudvau# paqSU saqmasyE#yuH | kanI#yaq Ayu#H kurvIrann | yadEqtE brAhma#NavantaH paqSava# AlaqByantE$ | nApri#yaqM BrAtRu#vya-maqBya#tiqricya#tE | na kanI#yaq Ayu#H kurvatE || 43 (7) 1.2.6 anuvAkaM 6 - mahAvratam",
      "text_type": "brahmana"
    },
    {
      "section_id": "1.2.6.1",
      "file_info": "1.1-1.4",
      "text": "praqjApa#tiH praqjAH sRuqShTvA vRuqttO#&Sayat | taM dEqvA BUqtAnAq(gm)q rasaqM tEja#H saqBRuMtya# | tEnai#namaBiShajyann | maqhAna#vavaqrtIti# | tan ma#hAvraqtasya# mahAvrataqtvam | maqhad-vraqtamiti# | tan ma#hAvraqtasya# mahAvrataqtvam | maqhaqtO vraqtamiti# | tan ma#hAvraqtasya# mahAvrataqtvam || paq~jcaqviq(gm)qSaH stOmO# Bavati | 44 (10)",
      "text_type": "brahmana"
    },
    {
      "section_id": "1.2.6.2",
      "file_info": "1.1-1.4",
      "text": "catu#rvi(gm)Sa-tyarddhamAsaH saM~MvathsaqraH | yad vA Eqtasmin$th saM~MvathsaqrE &dhiqprAjA#yata | tadanna#M pa~jcaviq(gm)qSa-ma#Bavat || maqddhyaqtaH kri#yatE | maqddhyaqtO hyanna#maSiqtaM dhiqnOti# | athO# maddhyaqta Eqva praqjAnAqmUrgdhI#yatE || athaq yadvA iqdama#ntaqtaH kriqyatE$ | tasmA#dudaqntE praqjAH samE#dhantE | aqntaqtaH kri#yatE praqjana#nAyaiqva || triqvRucCirO# Bavati | 45 (10)",
      "text_type": "brahmana"
    },
    {
      "section_id": "1.2.6.3",
      "file_info": "1.1-1.4",
      "text": "trEqdhAq viqhiqta(gm) hi Sira#H | lOma# CaqvIrasthi# || parA#cA stuvanti | tasmAqt tath saqdRugEqva | na mEdyaqtO&nu# mEdyati | na kRuSyaqtO&nu# kRuSyati || paq~jcaqdaqSO$&nyaH paqkShO Ba#vati | saqptaqdaqSO$&nyaH | tasmAqd-vayA(gg)#sya-nyataqramaqrddhamaqBi paqryAva#rtantE | aqnyaqtaqratOq hi tad-garI#yaH kriqyatE$ || 46 (10)",
      "text_type": "brahmana"
    },
    {
      "section_id": "1.2.6.4",
      "file_info": "1.1-1.4",
      "text": "paq~jcaqviq(gm)qSa AqtmA Ba#vati | tasmA$n-maddhyaqtaH paqSavOq vari#ShThAH || Eqkaqviq(gm)qSaM pucCa$m | dviqpadA#su stuvantiq prati#ShThityai || sarvE#Na saqha stu#vanti | sarvE#Naq hyA$tmanA$&&tmaqnvI | saqhOtpata#nti || Ekai#kAq-mucCi(gm)#Shanti | Aqtmann. hya~ggA#ni baqddhAni# || na vA EqtEnaq sarvaqH puru#ShaH | 47 (10)",
      "text_type": "brahmana"
    },
    {
      "section_id": "1.2.6.5",
      "file_info": "1.1-1.4",
      "text": "yadiqta i#tOq lOmA#ni daqtO naqKAn | paqriqmAda#H kriyantE | tAnyEqva tEnaq pratyu#pyantE || audu#mbaraqstalpO# Bavati | UrgvA anna#muduqmbara#H | Uqrja EqvAnnAdyaqsyA-va#ruddhyai || yasya# talpaqsadyaq-mana#Bijitaq(gg)q syAt | sa dEqvAnAq(gm)q sAmya#kShE | taqlpaqsadya#-maqBija#yAqnItiq talpa#mAq-ruhyOd-gA#yEt | taqlpaqsadya#-mEqvABija#yati | 48 (10)",
      "text_type": "brahmana"
    },
    {
      "section_id": "1.2.6.6",
      "file_info": "1.1-1.4",
      "text": "yasya# talpaqsadya#-maqBiji#taq(gg)q syAt | sa dEqvAnAq(gm)q sAmya#kShE | taqlpaqsadyaqM mA parA#jEqShItiq talpa#-mAqruhyOd-gA#yEt | na ta#lpaqsadyaqM parA#jayatE || plEq~gKE Sa(gm)#sati | mahOq vai plEq~gKaH | maha#sa EqvAnnAdyaqsyA-va#ruddhyai || dEqvAqsuqrAH saM~Mya#ttA Asann | ta A#diqtyE vyAya#cCanta | taM dEqvAH sama#jayann | 49 (10)",
      "text_type": "brahmana"
    },
    {
      "section_id": "1.2.6.7",
      "file_info": "1.1-1.4",
      "text": "brAqhmaqNaSca# SUqdraSca# carmakaqrtE vyAya#cCEtE | daivyOq vai varNO$ brAhmaqNaH | aqsaqrya#H SUqdraH | iqmE#&rAth suriqmE su#BUqta-ma#kraq-nnitya#nyataqrO brU#yAt | iqma u#dvAsIkAqriNa# iqmE du#rBUqta-ma#kraqnnitya#nyataqraH | yadEqvaiShA(gm)# sukRuqtaM ~MyA rAddhi#H | tada#nyataqrO#-&BiSrI#NAti | yadEqvaiShA$M duShkRuqtaM ~MyA&rA$ddhiH | tada#nyataqrO-&pa#hanti | brAqhmaqNaH saM ja#yati ( ) | aqmumEqvAdiqtyaM BrAtRu#vyasyaq saM~Mvi#ndantE || 50 (11) prapAtaka kOrvai with starting words of 1 tO 6 anuvAkams :- (uqddhyaqnyamA#naqM - navaiqtAniq - santa#ti - rEkaviq(gm)qSa EqShO - &pra#tiShThAM - praqjApa#tir vRuqttaH ShaT ) kOrvai with starting words of 1, 11, 21 series of dasinis :- (uqddhaqnyamA#na(gm) - SOqciShkEqSO - &gnE# saqpatnA# - natigrAqhyA# - vaiSvadEqvamAla#BantE pa~jcAqSat ) first and last word of second prapAtakam :- (uqddhaqnyamA#naq(gm)q - saM~Mvi#ndantE ) || hari#H OM || || kRuShNa yajurvEdIya taittirIya brAhmaNE prathamAShTakE dvidIyaH prapAThakaH samAptaH || =============================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.3 prathamAShTakE tRutIya prapAThakaH - vAjapEyabrAhmaNaM 1.3.1 anuvAkaM 1 - punarAdhEyaSEShaH AjyaBAgayOrviSEShaH",
      "text_type": "brahmana"
    },
    {
      "section_id": "1.3.1.1",
      "file_info": "1.1-1.4",
      "text": "dEqvAqsuqrAH saM ~Mya#ttA Asann | tE dEqvA vi#jaqya-mu#paqyanta#H | aqgnIShOma#yO-stEjaqsvinI$staqnUH saM nya#dadhata | iqdamu# nO BaviShyati | yadi# nO jEqShyantIti# | tEnAqgnIShOmAq-vapA$krAmatAm | tE dEqvA viqjitya# | aqgnIShOmAq-vanvai$cCann | tE$&gni-manva#vindan-nRuqtuShUth sa#nnam | tasyaq viBa#ktIBi-stEjaqsvinI$staqnU-ravA#rundhata | 1 (10)",
      "text_type": "brahmana"
    },
    {
      "section_id": "1.3.1.2",
      "file_info": "1.1-1.4",
      "text": "tE sOmaq-manva#vindann | tama#Gnann | tasya# yathA&Biqj~jAya#m taqnUr vya#gRuhNata | tE grahA# aBavann | tad-grahA#NAM grahaqtvam | yasyaiqvaM ~MviqduShOq grahA# gRuqhyantE$ | tasyaq tvE#va gRu#hIqtAH || nAnA$gnEyaM punarAqdhEyE# kuryAt | yadanA$gnEyaM punarAqdhEyE# kuqryAt | vyRu#ddhamEqva tat | 2 (10)",
      "text_type": "brahmana"
    },
    {
      "section_id": "1.3.1.3",
      "file_info": "1.1-1.4",
      "text": "anA$gnEyaqM ~MvA Eqtat kri#yatE | yath saqmidhaq-stanUqnapA#tamiqDO baqr.qhir-ya#jati || uqBAvA$gnEqyA-vAjya#BAgau syAtAm || anA$jyaBAgau-Bavataq ityA#huH | yaduqBAvA$gnEqyAvaqnva~jcAqviti# | aqgnayEq pava#mAnAqyOtta#raH syAt | yat pava#mAnAya | tEnAjya# BAgaH | tEna# sauqmyaH || budha#nvatyAgnEqya-syAjya#-BAgasya purO&nuvAqkyA# Bavati | 3 (10)",
      "text_type": "brahmana"
    },
    {
      "section_id": "1.3.1.4",
      "file_info": "1.1-1.4",
      "text": "yathA# suqptaM bOqdhaya#ti | tAqdRugEqva tat || aqgninya#ktAH patnI saM~MyAqjAnAqmRuca#H syuH | tEnA$gnEqya(gm) sarva#M Bavati || EqkaqdhA tE#jaqsvinI$M dEqvatAq-mupaiqtItyA#huH | saina#mISvaqrA praqdahaq iti# || nEti# brUyAt | praqjana#naqM ~MvA aqgniH | praqjana#na-mEqvOpaiqtIti# || kRuqtaya#juqH saMBRu#ta saMBAraq ityA#huH | 4 (10)",
      "text_type": "brahmana"
    },
    {
      "section_id": "1.3.1.5",
      "file_info": "1.1-1.4",
      "text": "na saqBRuMtyA$H saMBAqrAH | na yaju#H kAqrya#miti# || athOq Kalu# | saqBRuMtyA# Eqva sa#BAMqrAH | kAqrya#M ~Myaju#H | puqnaqrAqdhEya#syaq samRu#ddhyai || tEnO#pAq(gm)qSu praca#rati | EShya# ivaq vA EqShaH | yat pu#na-rAqdhEya#H | yathO#pAq(gm)qSu naqShTamiqcCati# | 5 (10)",
      "text_type": "brahmana"
    },
    {
      "section_id": "1.3.1.6",
      "file_info": "1.1-1.4",
      "text": "tAqdRugEqva tat || uqccaiH svi#ShTaqkRutaqmuth sRu#jati | yathA# naqShTaM ~MviqtvA prAhAqyamiti# | tAqdRugEqva tat || EqkaqdhA tE#jaqsvinI$M dEqvatAqmupaiqtItyA#huH | saina#mISvaqrA praqdahaq iti# | tattathAq nOpai#ti | praqyAqjAqnUqyAqjEShvEqva viBa#ktIH kuryAt | yaqthAqpUqrva-mAjya#BAgauq syAtA$m | EqvaM pa#tnI saM~MyAqjAH ( ) | 6 (10)",
      "text_type": "brahmana"
    },
    {
      "section_id": "1.3.1.7",
      "file_info": "1.1-1.4",
      "text": "tad-vai$SvAnaqrava#t-praqjana#navattaraq-mupaiqtIti# || tadA#huH | vyRu#ddhaqM ~MvA Eqtat | anA$gnEyaqM ~MvA Eqtat kri#yataq iti# || nEti# brUyAt | aqgniM pra#thaqmaM ~MviBa#ktInAM ~Myajati | aqgnimu#ttaqmaM pa#tnI sam~MyAqjAnA$m | tEnA$gnEqyam | tEnaq samRu#ddhaM kriyataq iti# || 7 (9) (aqruqndhaq - taiqva tad - Ba#vatiq - saMBRu#tasaMBAraq ityA#hu - riqcCati# - patnIsam~MyAqjA - +nava# ca) ( A1) 1.3.2 anuvAkaM 2 - vAjapEyasya vidhiH",
      "text_type": "brahmana"
    },
    {
      "section_id": "1.3.2.1",
      "file_info": "1.1-1.4",
      "text": "dEqvA vai yathAqdar.Sa#M ~Myaqj~jAnAha#ranta | yO$&gniShTOqmam | ya uqkthya$m | yO#&tirAqtram | tE saqhaiva sarvE# vAjaqpEya#-mapaSyann | tE | aqnyO$nyasmaiq nAti#ShThanta | aqhamaqnEna# yajAq iti# | tE$&bruvann | Aqjimaqsya dhA#vAqmEti# | 8 (10)",
      "text_type": "brahmana"
    },
    {
      "section_id": "1.3.2.2",
      "file_info": "1.1-1.4",
      "text": "tasmi#n-nAqjima#dhAvann | taM bRuhaqspatiq-ruda#jayat | tEnA#yajata | sa svArA$jya-magacCat | tamindrO$&bravIt | mAmaqnEna# yAjaqyEti# | tEnEndra#-mayAjayat | sO&gra#M dEqvatA#nAqM paryai$t | aga#cCaqth-svArA$jyam | ati#ShThantAsmaiq jyaiShThyA#ya || 9 (10)",
      "text_type": "brahmana"
    },
    {
      "section_id": "1.3.2.3",
      "file_info": "1.1-1.4",
      "text": "ya EqvaM ~MviqdvAn. vA#jaqpEyE#naq yaja#tE | gacCa#tiq svArA$jyam | agra(gm)# samAqnAnAqM paryE#ti | tiShTha#ntE&smaiq jyaiShThyA#ya || sa vA EqSha brA$hmaqNasya# caiqva rA#jaqnya#sya ca yaqj~jaH || taM ~MvA EqtaM ~MvA#jaqpEyaq ityA#huH | vAqjApyOq vA EqShaH | vAjaq(gg)q hyE#tEna# dEqvA aiPsann# || sOmOq vai vA#jaqpEya#H | yO vai sOma#M ~MvAjaqpEyaqM ~MvEda# | 10 (10)",
      "text_type": "brahmana"
    },
    {
      "section_id": "1.3.2.4",
      "file_info": "1.1-1.4",
      "text": "vAqjyE#vaina#M pIqtvA Ba#vati | A&sya# vAqjI jA#yatE || annaqM ~Mvai vA#jaqpEya#H | ya EqvaM ~MvEda# | attyanna$m | A&syA$nnAqdO jA#yatE || brahmaq vai vA#jaqpEya#H | ya EqvaM ~MvEda# | attiq brahmaqNA&nna$m | A&sya# braqhmA jA#yatE || 11 (10)",
      "text_type": "brahmana"
    },
    {
      "section_id": "1.3.2.5",
      "file_info": "1.1-1.4",
      "text": "vAgvai vAja#sya prasaqvaH | ya EqvaM ~MvEda# | kaqrOti# vAqcA vIqrya$m | aina#M ~MvAqcA ga#cCati | api#vatIqM ~MvAca#M ~Mvadati || praqjApa#tir dEqvEByO# yaqj~jAn vyAdi#Sat | sa Aqtman vA#jaqpEya#-madhatta | taM dEqvA a#bruvann | EqSha vAva yaqj~jaH | yad-vA#jaqpEya#H | 12 (10)",
      "text_type": "brahmana"
    },
    {
      "section_id": "1.3.2.6",
      "file_info": "1.1-1.4",
      "text": "apyEqva nO&trAqstviti# | tEBya# EqtA ujji#tIqH prAya#cCat || tA vA EqtA ujji#tayOq vyAKyA#yantE | yaqj~jasya# sarvaqtvAya# | dEqvatA#nAq-mani#rBAgAya || dEqvA vai brahma#NaqScAnna#sya caq Sama#laqmapA$Gnann | yad-brahma#NaqH Sama#laqmAsI$t | sA gAthA# nArASaq(gg)qsya# Bavat | yadanna#sya | sA surA$ || 13 (10)",
      "text_type": "brahmana"
    },
    {
      "section_id": "1.3.2.7",
      "file_info": "1.1-1.4",
      "text": "tasmAqd-gAya#taSca maqttasya# caq na pra#tiqgRuhya$m | yat pra#tigRuhNIqyAt | Sama#laqM prati#gRuhNIyAt || sarvAq vA Eqtasyaq vAcO &va#ruddhAH | yO vA#japEyayAqjI | yA pRu#thiqvyAM ~MyA&gnau yA ra#thantaqrE | yA&ntari#kShEq yA vAqyau yA vA#madEqvyE | yA diqvi yA&&diqtyE yA bRu#haqti | yA&Psu yauSha#dhIShuq yA vanaqspati#Shu || tasmA$d vAjapEyayAqjyArtvi#jInaH ( ) | sarvAq hya#syaq vAcO &va#ruddhAH || 14 (11) 1.3.3 anuvAkaM 3 - tasyagrahaviSEShAH",
      "text_type": "brahmana"
    },
    {
      "section_id": "1.3.3.1",
      "file_info": "1.1-1.4",
      "text": "dEqvA vai yadaqnyair-grahai$r-yaqj~jasyaq nAvAru#ndhata | tada#tigrAqhyai#-ratiqgRuhyA-vA#rundhata | tada#tigrAqhyA#NA-matigrAhyaqtvam || yada#tigrAqhyA# gRuqhyantE$ | yadEqvAnyair-grahai$r yaqj~jasyaq nAva#ruqndhE | tadEqva taira#tiqgRuhyA-va#rundhE || pa~jca# gRuhyantE | pA~gktO# yaqj~jaH | yAvA#nEqva yaqj~jaH | tamAqptvA &va#rundhE || 15 (10)",
      "text_type": "brahmana"
    },
    {
      "section_id": "1.3.3.2",
      "file_info": "1.1-1.4",
      "text": "sarva# aiqndrA Ba#vanti | Eqkaqdhaiva yaja#mAna indriqyaM da#dhati || saqptada#Sa prAjApaqtyA grahA# gRuhyantE | saqptaqdaqSaH praqjApa#tiH | praqjApa#tEq-rAptyai$ || Eka#yaqrcA gRu#hNAti | Eqkaqdhaiva yaja#mAnE vIqrya#M dadhAti || sOqmaqgraqhA(gg)Sca# surAgraqhA(gg)Sca# gRuhNAti | Eqtad vai dEqvAnA$M paraqmamanna$m | yath sOma#H | 16 (10)",
      "text_type": "brahmana"
    },
    {
      "section_id": "1.3.3.3",
      "file_info": "1.1-1.4",
      "text": "Eqtan ma#nuqShyA#NAm | yath surA$ | paqraqmENaiqvAsmA# aqnnAdyEqnAva#ra-maqnnAdyaq-mava#rundhE || sOqmaqgraqhAn gRu#hNAti | brahma#NOq vA Eqtat tEja#H | yath sOma#H | brahma#Na Eqva tEja#sAq tEjOq yaja#mAnE dadhAti | suqrAqgraqhAn gRu#hNAti | anna#syaq vA EqtacCama#lam | yath surA$ | 17 (10)",
      "text_type": "brahmana"
    },
    {
      "section_id": "1.3.3.4",
      "file_info": "1.1-1.4",
      "text": "anna#syaiqva Sama#lEnaq Sama#laqM ~Myaja#mAnAq-dapa#hanti || sOqmaqgraqhA(gg)Sca# surAgraqhA(gg)Sca# gRuhNAti | pumAqnq. vai sOma#H | strI surA$ | tan mi#thuqnam | miqthuqnamEqvAsyaq tad-yaqj~jE ka#rOti praqjana#nAya | AqtmAna#mEqva sO#magraqhaiH spRu#NOti | jAqyA(gm) su#rA graqhaiH | tasmA$d-vAjapEyayAqjya#muShmi#~MllOqkE striyaq(gm)q saMBa#vati | vAqjaqpEyA#-Bijitaq(gg)q hya#sya || 18 (10)",
      "text_type": "brahmana"
    },
    {
      "section_id": "1.3.3.5",
      "file_info": "1.1-1.4",
      "text": "pUrvE# sOmagraqhA gRu#hyantE | apa#rE surAgraqhAH | puqrOqkSha(gm) sO#magraqhAnth- sA#dayati | paqScAqdaqkSha(gm) su#rAgraqhAn | pAqpaqvaqsyaqsasyaq vidhRu#tyai || EqSha vai yaja#mAnaH | yath sOma#H | annaq(gm)q surA$ | sOqmaqgraqhA(gg)Sca# surAgraqhA(gg)Scaq vyati#Shajati | aqnnAdyE#naiqvainaqM ~Mvyati#Shajati || 19 (10)",
      "text_type": "brahmana"
    },
    {
      "section_id": "1.3.3.6",
      "file_info": "1.1-1.4",
      "text": "saqpRuMca#H sthaq saM mA# BaqdrENa# pRuq~gktEtyA#ha | annaqM ~Mvai Baqdram | aqnnAdyE#naiqvainaq(gm)q sa(gm)sRu#jati || anna#syaq vA EqtacCama#lam | yath surA$ | pAqpmevaq Kaluq vai Sama#lam | pAqpmanAq vA E#namEqtacCama#lEnaq vyati#Shajati | yath sO#magraqhA(gg)Sca# surAgraqhA(gg)Sca# vyatiqShaja#ti || viqpRuca#H sthaq vi mA# pAqpmanA# pRuq~gktEtyA#ha | pAqpmanaiqvainaq(gm)q Sama#lEnaq vyAva#rtayati | 20 (10)",
      "text_type": "brahmana"
    },
    {
      "section_id": "1.3.3.7",
      "file_info": "1.1-1.4",
      "text": "tasmA$d vAjapEyayAqjI pUqtO mEddhyO# dakShiqNya#H || prA~gud-dra#vati sOmagraqhaiH | aqmumEqva tair lOqka-maqBija#yati | praqtya~gKsu#rA graqhaiH | iqmamEqva tair lOqka-maqBija#yati || prati#ShThanti sOmagraqhaiH | yAva#dEqva saqtyam | tEna# sUyatE || vAqjaqsRudBya#H surAgraqhAn. ha#ranti | anRu#tEnaiqva viSaq(gm)q sa(gm)sRu#jati ( ) || hiqraqNyaqpAqtraM madhO$H pUqrNaM da#dAti | maqdhaqvyO#&sAqnIti# || EqkaqdhA braqhmaNaq upa# harati | Eqkaqdhaiva yaja#mAnaq AyuqstEjO# dadhAti || 21 (14) 1.3.4 anuvAkaM 4 - paSavaH saptadaSa",
      "text_type": "brahmana"
    },
    {
      "section_id": "1.3.4.1",
      "file_info": "1.1-1.4",
      "text": "braqhmaqvAqdinO# vadanti | nAgni#ShTOqmO nOkthya#H | na ShO#DaqSI nAti#rAqtraH | athaq kasmA$d vAjaqpEyEq sarvE# yaj~jakraqtavO&va#ruddhyantaq iti# | paqSuBiqriti# brUyAt || AqgnEqyaM paqSumAla#BatE | aqgniqShTOqmamEqva tEnAva#rundhE | aiqndrAqgnEnOqkthya$m | aiqndrENa# ShODaqSina#H stOqtram | sAqraqsvaqtyA-&ti#rAqtram | 22 (10)",
      "text_type": "brahmana"
    },
    {
      "section_id": "1.3.4.2",
      "file_info": "1.1-1.4",
      "text": "mAqruqtyA bRu#haqtaH stOqtram | EqtAva#ntOq vai ya#j~jakraqtava#H | tAn paqSuBi#rEqvA-va#rundhE || AqtmAna#mEqva spRu#NO-tyagniShTOqmEna# | prAqNAqpAqnA-vuqkthyE#na | vIqrya(gm)# ShODaqSina#H stOqtrENa# | vAca#-matirAqtrENa# | praqjAM bRu#haqtaH stOqtrENa# | iqmamEqva lOqkamaqBi ja#yatyagniShTOqmEna# | aqntari#kSha-muqkthyE#na | 23 (10)",
      "text_type": "brahmana"
    },
    {
      "section_id": "1.3.4.3",
      "file_info": "1.1-1.4",
      "text": "suqvaqrgaM ~MlOqka(gm) ShO#DaqSina#H stOqtrENa# | dEqvaqyAnA#nEqva paqtha ArO#ha-tyatirAqtrENa# | nAka(gm)# rOhati bRuhaqtaH stOqtrENa# | tEja# EqvAtman dha#tta AgnEqyEna# paqSunA$ | OjOq bala#maindrAqgnEna# | iqndriqya-maiqndrENa# | vAca(gm)# sArasvaqtyA | uqBAvEqva dE#valOqkaM ca# manuShyalOqkaM cAqBija#yati mAruqtyA vaqSayA$ || saqptada#Sa prAjApaqtyAn paqSUnAla#BatE | saqptaqdaqSaH praqjApa#tiH | 24 (10)",
      "text_type": "brahmana"
    },
    {
      "section_id": "1.3.4.4",
      "file_info": "1.1-1.4",
      "text": "praqjApa#tEqrAptyai$ || SyAqmA Eka#rUpA Bavanti | Eqvami#vaq hi praqjApa#tiqH samRu#ddhyai || tAn parya#gnikRutAq-nuthsRu#jati || maqrutO# yaqj~jama#jiGA(gm)san praqjApa#tEH | tEBya# EqtAM mA#ruqtIM ~MvaqSAmAla#Bata | tayaiqvainA#-naSamayat || mAqruqtyA praqcarya# | EqtAnth saMj~ja#payEt | maqruta# Eqva Sa#mayiqtvA | 25 (10)",
      "text_type": "brahmana"
    },
    {
      "section_id": "1.3.4.5",
      "file_info": "1.1-1.4",
      "text": "EqtaiH praca#rati | yaqj~jasyAGA#tAya || EqkaqdhA vaqpA ju#hOti | EqkaqdEqvaqtyA# hi | EqtE | athO# Ekaqdhaiva yaja#mAnE vIqrya#M dadhAti || naiqvAqrENa# saqptada#SaSarAvE-Naiqtar.hiq praca#rati | Eqtat pu#rODASAq hyE#tE | athO# paSUqnAmEqva Ciqdramapi#dadhAti || sAqraqsvaqtyOttaqmayAq praca#rati ( ) | vAg vai sara#svatI | tasmA$t prAqNAnAqM ~MvAgu#ttaqmA | athO$ praqjApa#tAvEqva yaqj~jaM prati#ShThApayati | praqjApa#tiqrq. hi vAk || apa#nnadatI Bavati | tasmA$n-manuqShyA$H sarvAqM ~MvAca#M ~Mvadanti || 26 (16) 1.3.5 anuvAkaM 5 - rathayAjanam",
      "text_type": "brahmana"
    },
    {
      "section_id": "1.3.5.1",
      "file_info": "1.1-1.4",
      "text": "sAqviqtraM ju#hOtiq karma#NaH karmaNaH puqrastA$t || kastad-vEqdEtyA#huH | yad-vA#jaqpEya#syaq pUrvaqM ~Myadapa#raqmiti# | saqviqtRupra#sUta Eqva ya#thApUqrvaM karmA#Ni karOti || sava#nE savanE juhOti | Aqkrama#NamEqva tath sEtuqM ~Myaja#mAnaH kurutE | suqvaqrgasya# lOqkasyaq sama#ShTyai || vAqcaspatiqr-vAca#maqdya sva#dAti naq ityA#ha | vAgvai dEqvAnA$M puqrA&nna#mAsIt | vAca#mEqvAsmAq anna(gg)# svadayati || 27 (10)",
      "text_type": "brahmana"
    },
    {
      "section_id": "1.3.5.2",
      "file_info": "1.1-1.4",
      "text": "indra#syaq vajrO#&siq vArtra#Gnaq itiq ratha#muqpAva#haratiq viji#tyai || vAja#syaq nu pra#saqvE mAqtara#M maqhImityA#ha | yaccaiqvEyam | yaccAqsyAmadhi# | tadEqvA-va#rundhE | athOq tasmi#nnEqvOBayEq&BiShi#cyatE || aqPsva#ntaraq-mRuta#maqPsu BE#ShaqjamityaSvA$n palpUlayati | aqPsu vA aSva#syaq tRutI#yaqM pravi#ShTam | tada#nuqvEnaqnvava#plavatE | yadaqPsu pa#lpUqlaya#ti | 28 (10)",
      "text_type": "brahmana"
    },
    {
      "section_id": "1.3.5.3",
      "file_info": "1.1-1.4",
      "text": "yadEqvAsyAqPsu pravi#ShTam | tadEqvAva#rundhE || baqhu vA aSvO#-&mEqddhya-mupa#gacCati | yadaqPsu pa#lpUqlaya#ti | mEddhyA#nEqvainA$n karOti || vAqyurvA$ tvAq manu#rvAq tvEtyA#ha | EqtA vA EqtaM dEqvatAq agrEq aSva#mayu~jjann | tABi#rEqvainAn#. yunakti | saqvasyOjji#tyai || yaju#ShA yunaktiq vyAvRu#ttyai || 29 (10)",
      "text_type": "brahmana"
    },
    {
      "section_id": "1.3.5.4",
      "file_info": "1.1-1.4",
      "text": "apA$M na pAdASuhEmaqnnitiq saMmA$rShTi | mEddhyA#nEqvainA$n karOti | athOq stautyEqvainA#nAqji(gm) sa#riShyaqtaH || viqShNuq kraqmAn kra#matE | viShNu#rEqva BUqtvEmA~MllOqkA-naqBija#yati || vaiqSvaqdEqvO vai ratha#H | aq~gkau nyaq~gkAvaqBitOq rathaqM ~MyAvityA#ha | yA Eqva dEqvatAq rathEq pravi#ShTAH | tABya# Eqva nama#skarOti | AqtmanO&nA$rtyai ( ) || aSa#marathaM BAvukO&syaq rathO# Bavati | ya EqvaM ~MvEda# || 30 (12) 1.3.6 anuvAkaM 6 - rathadhAvanam",
      "text_type": "brahmana"
    },
    {
      "section_id": "1.3.6.1",
      "file_info": "1.1-1.4",
      "text": "dEqvasyAqha(gm) sa#viqtuH pra#saqvE bRuhaqspati#nA vAjaqjitAq vAja#M jEShaqmityA#ha | saqviqtRupra#sUta Eqva brahma#NAq vAjaqmujja#yati || dEqvasyAqha(gm) sa#viqtuH pra#saqvE bRuhaqspati#nA vAjaqjitAq var.Shi#ShThaqM nAka(gm)# ruhEyaqmityA#ha | saqviqtRupra#sUta Eqva brahma#NAq var.Shi#ShThaqM nAka(gm)# rOhati || cAtvA#lE rathacaqkraM nimi#ta(gm) rOhati | atOq vA a~ggi#rasa uttaqmAH su#vaqrgaM ~MlOqkamA#yann | sAqkShAdEqva yaja#mAnaH suvaqrgaM ~MlOqkamE#ti || AvE$ShTayati | vajrOq vai ratha#H | vajrE#Naiqva diSOq&Bija#yati || 31 (10)",
      "text_type": "brahmana"
    },
    {
      "section_id": "1.3.6.2",
      "file_info": "1.1-1.4",
      "text": "vAqjinAq(gm)q sAma# gAyatE | annaqM ~Mvai vAja#H | anna#mEq-vAva#rundhE || vAqcO varShma# dEqvEByO&pA$krAmat | tad-vanaqspatIqn prAvi#Sat | saiShA vAg-vanaqspati#Shu vadati | yA du#nduqBau | tasmA$d-dunduqBiH sarvAq vAcOti# vadati || duqnduqBInth saqmAGna#nti | paqraqmA vA EqShA vAk | 32 (10)",
      "text_type": "brahmana"
    },
    {
      "section_id": "1.3.6.3",
      "file_info": "1.1-1.4",
      "text": "yA du#nduqBau | paqraqmayaiqva vAqcA&va#rAqM ~MvAcaqma-va#rundhE | athO# vAqca Eqva varShmaq yaja#mAqnO &va#rundhE || indrA#yaq vAca#M ~MvadaqtEndraqM ~MvAja#M jApayaqtEndrOq vAja#majayiq-dityA#ha | EqSha vA Eqtar.hIndra#H | yO yaja#tE | yaja#mAna Eqva vAjaqmujja#yati || saqptada#Sa pravyAqdhAnAqjiM dhA#vanti | saqptaqdaqSa(gg) stOqtraM Ba#vati | saqptada#Sa saptadaSa dIyantE | 33 (10)",
      "text_type": "brahmana"
    },
    {
      "section_id": "1.3.6.4",
      "file_info": "1.1-1.4",
      "text": "saqptaqdaqSaH praqjApa#tiH | praqjApa#tEq-rAptyai$ || arvA#&siq sapti#rasi vAqjya#sItyA#ha | aqgnirvA arvA$ | vAqyuH sapti#H | AqdiqtyO vAqjI | EqtABi#rEqvAsmai# dEqvatA#Bir-dEvaraqthaM ~Myu#nakti || praqShTiqvAqhina#M ~Myunakti | praqShTiqvAqhI vai dE#varaqthaH | dEqvaqraqthamEqvAsmai# yunakti || 34 (10)",
      "text_type": "brahmana"
    },
    {
      "section_id": "1.3.6.5",
      "file_info": "1.1-1.4",
      "text": "vAji#nOq vAja#M dhAvataq kAShThA$M gacCaqtEtyA#ha | suqvaqrgO vai lOqkaH kAShThA$ | suqvaqrgamEqva lOqkaM ~Mya#nti || suqvaqrgaM ~MvA EqtE lOqkaM ~Mya#nti | ya AqjiM dhAva#nti || prA~jcO# dhAvanti | prA~gi#vaq hi su#vaqrgO lOqkaH || caqtaqsRuBiqranu# mantrayatE | caqtvAriq CandA(gm)#si | CandO#BirEqvainA$nth suvaqrgaM ~MlOqkaM ga#mayati || 35 (10)",
      "text_type": "brahmana"
    },
    {
      "section_id": "1.3.6.6",
      "file_info": "1.1-1.4",
      "text": "pra vA EqtE$&smAl-lOqkAccya#vantE | ya AqjiM dhAva#nti | uda#~jcaq Ava#rtantE | aqsmAdEqva tEna# lOqkAnnaya#nti || raqthaqviqmOqcaqnIya#M juhOtiq prati#ShThityai || A mAq vAja#sya prasaqvO ja#gamyAqdityA#ha | annaqM ~Mvai vAja#H | anna#mEqvAva#rundhE || yaqthAqlOqkaM ~MvA Eqta ujja#yanti | ya AqjiM dhAva#nti || 36 (10)",
      "text_type": "brahmana"
    },
    {
      "section_id": "1.3.6.7",
      "file_info": "1.1-1.4",
      "text": "kRuqShNala#M kRuShNalaM ~MvAjaqsRudByaqH praya#cCati | yamEqva tE vAja#M ~MlOqkamuqjjaya#nti | taM pa#riqkrIyA-va#rundhE || EqkaqdhA braqhmaNaq upa#harati | Eqkaqdhaiva yaja#mAnE vIqrya#M dadhAti || dEqvA vA OSha#dhIShvAqjima#yuH | tA bRuhaqspatiq-ruda#jayat | sa nIqvArAqnnira#vRuNIta | tannIqvArA#NAM nIvAraqtvam || naiqvAqraScaqrur-Ba#vati | 37 (10)",
      "text_type": "brahmana"
    },
    {
      "section_id": "1.3.6.8",
      "file_info": "1.1-1.4",
      "text": "Eqtadvai dEqvAnA$M paraqmamanna$m | yannIqvArA$H | paqraqmENaiqvAsmA# aqnnAdyEq-nAva#ra-maqnnAdyaqmava#rundhE || saqptada#SaSarAvO Bavati | saqptaqdaqSaH praqjApa#tiH | praqjApa#tEq-rAptyai$ || kShIqrE Ba#vati | ruca#mEqvAsmi#n-dadhAti || saqrpiShvA$n Bavati mEddhyaqtvAya# || bAqrq.haqspaqtyO vA EqSha dEqvata#yA ( ) | 38 (10)",
      "text_type": "brahmana"
    },
    {
      "section_id": "1.3.6.9",
      "file_info": "1.1-1.4",
      "text": "yO vA#jaqpEyE#naq yaja#tE | bAqrq.haqspaqtya EqSha caqruH || aSvA$nth-sariShyaqtaH saqsruShaqScAva#-GrApayati | yamEqva tE vAja#M ~MlOqkamuqjjaya#nti | tamEqvAva#rundhE || ajI#jipata vanaspatayaq indraqM ~MvAjaqM ~Mvimu#cyaddhvaqmiti# dunduqBIn. vimu#~jcati | yamEqva tE vAja#M ~MlOqkami#ndriqyaM du#nduqBaya# uqjjaya#nti | tamEqvA-va#rundhE || 39 (8) 1.3.7 anuvAkaM 7 - yUpArOhaNam",
      "text_type": "brahmana"
    },
    {
      "section_id": "1.3.7.1",
      "file_info": "1.1-1.4",
      "text": "tAqrpyaM ~Myaja#mAnaqM pari#dhApayati | yaqj~jO vai tAqrpyam | yaqj~jEnaiqvainaq(gm)q sama#rddhayati | daqrBaqmayaqM pari#dhApayati | paqvitraqM ~Mvai daqrBAH | puqnAtyEqvaina$m | vAjaqM ~MvA EqShO&va#ruruthsatE | yO vA#jaqpEyE#naq yaja#tE | OSha#dhayaqH Kaluq vai vAja#H | yad-da#rBaqmaya#M paridhAqpaya#ti | 40 (10)",
      "text_type": "brahmana"
    },
    {
      "section_id": "1.3.7.2",
      "file_info": "1.1-1.4",
      "text": "vAjaqsyAva#-ruddhyai || jAyaq Ehiq suvOq rOhAqvEtyA#ha | patni#yA EqvaiSha yaqj~jasyA$n-vAraqmBO&na#vacCityai || saqptada#SA-ratniqryUpO# Bavati | saqptaqdaqSaH praqjApa#tiH | praqjApa#tEqrAptyai$ || tUqpaqra-Scatu#raSrir-Bavati || gauqdhUqmaM caqShAla$m | na vA EqtE vrIqhayOq na yavA$H | yad-gOqdhUmA$H | 41 (10)",
      "text_type": "brahmana"
    },
    {
      "section_id": "1.3.7.3",
      "file_info": "1.1-1.4",
      "text": "Eqvami#vaq hi praqjApa#tiqH samRu#ddhyai | athO# aqmumEqvAsmai# lOqkamanna#vantaM karOti || vAsO#Bir-vEShTayati | EqSha vai yaja#mAnaH | yadyUpa#H | saqrvaqdEqvaqtya#M ~MvAsa#H | sarvA#BirEqvaina#M dEqvatA#BiqH sama#rddhayati | athO# Aqkrama#NamEqva tathsEtuqM ~Myaja#mAnaH kurutE | suqvaqrgasya# lOqkasyaq sama#ShTyai || dvAda#Sa vAjaprasaqvIyA#ni juhOti | 42 (10)",
      "text_type": "brahmana"
    },
    {
      "section_id": "1.3.7.4",
      "file_info": "1.1-1.4",
      "text": "dvAda#Saq mAsA$H saM~MvathsaqraH | saqM~MvaqthsaqramEqva prI#NAti | athO# saM~MvathsaqramEqvAsmAq upa# dadhAti | suqvaqrgasya# lOqkasyaq sama#ShTyai || daqSaBiqH kalpai# rOhati | navaq vai puru#ShE prAqNAH | nABi#rdaSaqmI | prAqNAnEqva ya#thAsthAqnaM ka#lpayiqtvA | suqvaqrgaM ~MlOqkamE#ti | EqtAvaqdvai puru#Shasyaq svam | 43 (10)",
      "text_type": "brahmana"
    },
    {
      "section_id": "1.3.7.5",
      "file_info": "1.1-1.4",
      "text": "yAva#t-prAqNAH | yAva#dEqvAsyAsti# | tEna# saqha su#vaqrgaM ~MlOqkamE#ti || suva#rdEqvA(gm) a#gaqnmEtyA#ha | suqvaqrgamEqva lOqkamE#ti | aqmRutA# aBUqmEtyA#ha | aqmRuta#mivaq hi su#vaqrgO lOqkaH | praqjApa#tEH praqjA a#BUqmEtyA#ha | prAqjAqpaqtyO vA aqyaM ~MlOqkaH | aqsmAdEqva tEna# lOqkAnnaiti# || 44 (10)",
      "text_type": "brahmana"
    },
    {
      "section_id": "1.3.7.6",
      "file_info": "1.1-1.4",
      "text": "samaqhaM praqjayAq saM mayA$ praqjEtyA#ha | AqSiSha#mEqvaitA-mASA$stE || AqsaqpuqTair Gna#nti | annaqM ~MvA iqyam | aqnnAdyE#naiqvainaq(gm)q sama#rddhayanti | UShai$r Gnanti | EqtE hi sAqkShAdanna$m | yadUShA$H | sAqkShAdEqvaina#-maqnnAdyE#naq sama#rddhayanti || puqrastA$t-praqtya~jca$M Gnanti | 45 (10)",
      "text_type": "brahmana"
    },
    {
      "section_id": "1.3.7.7",
      "file_info": "1.1-1.4",
      "text": "puqrastAqddhi pra#tIqcInaq-manna#maqdyatE$ || SIqrq.ShaqtO Gna#nti | SIqrq.ShaqtO hyanna#maqdyatE$ || diqgByO Gna#nti | diqgBya EqvAsmA# aqnnAdyaq-mava#rundhatE || IqSvaqrO vA EqSha parA$~g-praqdaGa#H | yO yUpaq(gm)q rOha#ti || hira#Nyamaqddhya-va#rOhati | aqmRutaqM ~Mvai hira#Nyam | aqmRuta(gm)# suvaqrgO lOqkaH ( ) | 46 (10)",
      "text_type": "brahmana"
    },
    {
      "section_id": "1.3.7.8",
      "file_info": "1.1-1.4",
      "text": "aqmRuta# Eqva su#vaqrgE lOqkE prati# tiShThati || SaqtamA#naM Bavati | SaqtAyuqH puru#ShaH SaqtEndri#yaH | Ayu#ShyEqvEndriqyE prati# tiShThati || puShTyaiq vA Eqtad-rUqpam | yadaqjA | triH sa#M~MvathsaqrasyAqnyAn-paqSUn pariq prajA#yatE || baqstAqjiqna-maqddhyava# rOhati | puShTyA#mEqva praqjana#nEq prati#tiShThati || 47 (9) (paqriqdhAqpaya#ti - gOqdhUmA# - juhOtiq - svaM - naiti# - praqtya~jja#M Gnanti - lOqkO - +nava# ca (A7) 1.3.8 anuvAkaM 8 - annahOmAH, aBiShEkaSca",
      "text_type": "brahmana"
    },
    {
      "section_id": "1.3.8.1",
      "file_info": "1.1-1.4",
      "text": "saqptAnna#-hOqmA~jju#hOti | saqpta vA annA#ni | yAva#ntyEqvAnnA#ni | tAnyEqvAva#rundhE | saqpta grAqmyA OSha#dhayaH | saqptAraqNyAH | uqBayI#ShAq-mava#ruddhyai || anna#syA-nnasya juhOti | anna#syAnnaqsyA-va#ruddhyai || yad-vA#japEyayAqjya-na#varuddhasyAS~jIqyAt | 48 (10)",
      "text_type": "brahmana"
    },
    {
      "section_id": "1.3.8.2",
      "file_info": "1.1-1.4",
      "text": "ava#ruddhEnaq vyRu#ddhyEta | sarva#sya samavaqdAya# juhOti | ana#varuddhaq-syAva#ruddhyai || audu#mbarENa sruqvENa# juhOti | UrgvA anna#-muduqmbara#H | Uqrja EqvAnnAdyaqsyAva#ruddhyai || dEqvasya# tvA saviqtuH pra#saqva ityA#ha | saqviqtRu pra#sUta EqvainaqM brahma#NA dEqvatA#Bi-raqBiShi#~jcati || anna#syAnnasyAqBiShi#~jcati | anna#syAnnaqsyAva#ruddhyai || 49 (10)",
      "text_type": "brahmana"
    },
    {
      "section_id": "1.3.8.3",
      "file_info": "1.1-1.4",
      "text": "puqrastA$t-praqtya~jca#-maqBiShi#~jcati | puqrastAqddhi-pra#tIqcInaq-manna#maqdyatE$ | SIqrq.ShaqtO#&BiShi#~jcati | SIqrq.ShaqtO hyanna#maqdyatE$ || AmuKA#daqnvava# srAvayati | muqKaqta EqvAsmA# aqnnAdya#M dadhAti || aqgnEstvAq sAmrA$jyEnAqBiShi#~jcAqmItyA#ha | EqSha vA aqgnEH saqvaH | tEnaiqvaina#-maqBiShi#~jcati | indra#sya tvAq sAmrA$jyEnAqBiShi#~jcAqmItyA#ha | 50 (10)",
      "text_type": "brahmana"
    },
    {
      "section_id": "1.3.8.4",
      "file_info": "1.1-1.4",
      "text": "iqndriqya-mEqvAsmi#-nnEqtEna# dadhAti | bRuhaqspatE$stvAq sAmrA$jyEnAqBiShi#~jcAq-mItyA#ha | brahmaq vai dEqvAnAqM bRuhaqspati#H | brahma#Naiqvaina#-maqBiShi#~jcati || sOqmaqgraqhA(gg)ScA#-vadAnIqyAni# caqrtvigByaq upa# haranti | aqmumEqva tair lOqka-manna#vantaM karOti | suqrAqgraqhA(gg)ScA#-navadAnIqyAni# ca vAjaqsRudBya#H | iqmamEqva tair lOqka-manna#vantaM karOti | athO# uqBayI$ShvEqvABiShi#cyatE || viqmAqthaM ku#rvatE vAjaqsRuta#H | 51 (10)",
      "text_type": "brahmana"
    },
    {
      "section_id": "1.3.8.5",
      "file_info": "1.1-1.4",
      "text": "iqndriqyasyAva#ruddhyai || ani#ruktABiH prAtassavaqnE stu#vatE | ani#ruktaH praqjApa#tiH | praqjApa#tEqrAptyai$ | vAja#vatIBiqr-mAddhya#ndinE | annaqM ~Mvai vAja#H | anna#mEqvA-va#rundhE | SiqpiqviqShTava#tIBi-stRutIyasavaqnE | yaqj~jO vai viShNu#H | paqSavaqH Sipi#H ( ) | yaqj~ja Eqva paqSuShuq prati# tiShThati || bRuqhadantya#M Bavati | anta#mEqvaina(gg)# Sriqyai ga#mayati || 52 (13) 1.3.9 anuvAkaM 9 - atigrAhyAH, pa~jcaindrAH",
      "text_type": "brahmana"
    },
    {
      "section_id": "1.3.9.1",
      "file_info": "1.1-1.4",
      "text": "nRuqShadaqM tvEtyA#ha | praqjA vai nRUn | praqjAnA#mEqvaitEna# sUyatE | druqShadaqmityA#ha | vanaqspata#yOq vai dru | vanaqspatI#nAmEqvai tEna# sUyatE | Buqvaqnaqsadaq-mityA#ha | yaqdA vai vasI#yAqn Bava#ti | Buva#namagaqnnitiq vai tamA#huH | Buva#namEqvaitEna# gacCati || 53 (10)",
      "text_type": "brahmana"
    },
    {
      "section_id": "1.3.9.2",
      "file_info": "1.1-1.4",
      "text": "aqPsuqShada#M tvA GRutaqsadaq-mityA#ha | aqpAmEqvaitEna# GRuqtasya# sUyatE | vyOqmaqsadaq-mityA#ha | yaqdA vai vasI#yAqn Bava#ti | vyO#mAgaqnnitiq vai tamA#huH | vyO#maiqvaitEna# gacCati || pRuqthiqviqShada#M tvA&ntarikShaqsadaq-mityA#ha | EqShAmEqvaitEna# lOqkAnA(gm)# sUyatE | tasmA$d vAjapE-yayAqjI na kaM caqna praqtyava#rOhati | apI#vaq hi dEqvatA#nA(gm) sUqyatE$ ( ) | 54 (10)",
      "text_type": "brahmana"
    },
    {
      "section_id": "1.3.9.3",
      "file_info": "1.1-1.4",
      "text": "nAqkaqsadaq-mityA#ha | yaqdAvai vasI#yAqn Bava#ti | nAka#magaqnnitiq vai tamA#huH | nAka#mEqvaitEna# gacCati || yE grahA$H pa~jcajaqnInAq ityA#ha | paq~jcaqjaqnAnA#-mEqvaitEna# sUyatE || aqpA(gm) rasaqmudva#yasaq-mityA#ha | aqpAmEqvaitEnaq rasa#sya sUyatE | sUrya#raSmi(gm) saqmABRu#taq-mityA#ha saSukraqtvAya# || 55 (9) 1.3.10 anuvAkaM 10 - piNDapitRuyaj~jaH darSapUrNamAsabrAhmaNaSEShaH",
      "text_type": "brahmana"
    },
    {
      "section_id": "1.3.10.1",
      "file_info": "1.1-1.4",
      "text": "indrO vRuqtra(gm) haqtvA | asu#rAn parAqBAvya# | sO#&mAvAqsyA$M pratyAga#cCat | tE piqtara#H pUrvEqdyu-rAga#cCann | piqtRUn. yaqj~jO#&gacCat | taM dEqvAH puna#rayAcanta | tamE$ByOq na puna#radaduH | tE$&bruvaqn vara#M ~MvRuNAmahai | atha# vaqH puna#rdAsyAmaH | aqsmaBya#mEqva pU$rvEqdyuH kri#yAtAq iti# | 56 (10)",
      "text_type": "brahmana"
    },
    {
      "section_id": "1.3.10.2",
      "file_info": "1.1-1.4",
      "text": "tamE$ByaqH puna#radaduH | tasmA$t-piqtRuBya#H pUrvEqdyuH kri#yatE | yat piqtRuBya#H pUrvEqdyuH kaqrOti# | piqtRuBya# Eqva tad-yaqj~jaM niqShkrIyaq yaja#mAnaqH prata#nutE || sOmA#ya piqtRupI#tAya svaqdhA namaq ityA#ha | piqturEqvAdhi# sOmapIqthamava# rundhE | na hi piqtA praqmIya#mANaq AhaiqSha sO#mapIqtha iti# | iqndriqyaM ~Mvai sO#mapIqthaH | iqndriqyamEqva sO#mapIqthamava#-rundhE | tEna$ndriqyENa# dviqtIyA$M jAqyAmaqBya#S~jutE || 57 (10)",
      "text_type": "brahmana"
    },
    {
      "section_id": "1.3.10.3",
      "file_info": "1.1-1.4",
      "text": "Eqtad vai brAhma#NaM puqrA vA#jaSravaqsA viqdAma#krann | tasmAqt tE dvEdvE# jAqyE aqByA$kShata | ya EqvaM ~MvEda# | aqBi dviqtIyA$M jAqyAma#S~jutE || aqgnayE# kavyaqvAha#nAya svaqdhA namaq ityA#ha | ya Eqva pi#tRuqNAmaqgniH | taM prI#NAti || tiqsra Ahu#tIr juhOti || trirnida#dhAti || ShaTth saMpa#dyantE | 58 (10)",
      "text_type": "brahmana"
    },
    {
      "section_id": "1.3.10.4",
      "file_info": "1.1-1.4",
      "text": "ShaDvA Ruqtava#H | RuqtUnEqva prI#NAti || tUqShNIM mEkSha#Naq-mAda#dhAti | asti# vAq hi ShaqShTha Ruqturna vA$ || dEqvAn. vai piqtRUn prIqtAn | maqnuqShyA$H piqtarO&nuq prapi#patE | tiqsra Ahu#tIr juhOti | trirnida#dhAti | ShaTth saMpa#dyantE | ShaDvA Ruqtava#H | 59 (10)",
      "text_type": "brahmana"
    },
    {
      "section_id": "1.3.10.5",
      "file_info": "1.1-1.4",
      "text": "RuqtavaqH Kaluq vai dEqvAH piqtara#H | RuqtUnEqva dEqvAn piqtRUn prI#NAti | tAnprIqtAn | maqnuqShyA$H piqtarO&nuq prapi#patE || saqkRuqdAqcCiqnnaM baqrq.hir Ba#vati | saqkRudi#vaq hi piqtara#H || trirnida#dhAti | tRuqtIyEq vA iqtO lOqkE piqtara#H | tAnEqva prI#NAti || parAq~gAva#rtatE | 60 (10)",
      "text_type": "brahmana"
    },
    {
      "section_id": "1.3.10.6",
      "file_info": "1.1-1.4",
      "text": "hlIkAq hi piqtara#H || oShmaNO$ vyAqvRutaq upA$stE | UqShmaBA#gAq hi piqtara#H || braqhmaqvAqdinO# vadanti | prASyAM(3)na prASyA(3)miti# | yat prA$S~jIqyAt | janyaqmanna#madyAt | praqmAyu#kaH syAt | yanna prA$S~jIqyAt | aha#viH syAt | 61 (10)",
      "text_type": "brahmana"
    },
    {
      "section_id": "1.3.10.7",
      "file_info": "1.1-1.4",
      "text": "piqtRuByaq AvRu#ScyEta | aqvaqGrEya#mEqva | tannEvaq prASi#taqM nEvAprA#Sitam || vIqraM ~MvAq vai piqtara#H praqyantOq hara#nti | vIqraM ~MvA# dadati | daqSAM Ci#natti | hara#NaBAgAq hi piqtara#H | piqtRUnEqva niqrava#dayatE || utta#raq Ayu#Shiq lOma# CindIta | piqtRuqNA(gg) hyE#tar.hiq nEdI#yaH || 62 (10)",
      "text_type": "brahmana"
    },
    {
      "section_id": "1.3.10.8",
      "file_info": "1.1-1.4",
      "text": "nama#skarOti | naqmaqskAqrO hi pi#tRuqNAm || namO# vaH pitarOq rasA#ya | namO# vaH pitaraqH SuShmA#ya | namO# vaH pitarO jIqvAya# | namO# vaH pitaraH svaqdhAyai$ | namO# vaH pitarO maqnyavE$ | namO# vaH pitarO GOqrAya# | pita#rOq namO# vaH | ya Eqtasmi#n ~MlOqkE stha | 63 (10)",
      "text_type": "brahmana"
    },
    {
      "section_id": "1.3.10.9",
      "file_info": "1.1-1.4",
      "text": "yuqShmA(gg)stE&nu# | yE$&smi~MllOqkE | mAM tE nu# | ya Eqtasmi#~MllOqkE stha | yUqyaM tEShAqM ~Mvasi#ShThA BUyAsta | yE$&smi~MllOqkE | aqhaM tEShAqM ~Mvasi#ShThO BUyAsaqmityA#ha | vasi#ShThaH samAqnAnA$M Bavati | ya EqvaM ~MviqdvAn-piqtRuBya#H kaqrOti# || EqSha vai ma#nuqShyA#NAM ~Myaqj~jaH | 64 (10)",
      "text_type": "brahmana"
    },
    {
      "section_id": "1.3.10.10",
      "file_info": "1.1-1.4",
      "text": "dEqvAnAqM ~MvA ita#rE yaqj~jAH | tEnaq vA Eqtat pi#tRulOqkE ca#rati || yat piqtRuBya#H kaqrOti# | sa I$SvaqraH pramE#tOH | prAqjAqpaqtyayaqrcA punaqraiti# | yaqj~jO vai praqjApa#tiH | yaqj~jEnaiqva saqha punaqraiti# | na praqmAyu#kO Bavati || piqtRuqlOqkE vA Eqtad-yaja#mAnaScarati | yat piqtRuBya#H kaqrOti# ( ) | sa I$Svaqra ArtiqmArtO$H | praqjApa#tiq-stvAvainaqM tataq unnE#tumar.haqtItyA#huH | yat prA#jApaqtyayaqrcA punaqraiti# | praqjApa#tirEqvainaqM tataq unna#yati | nArtiqmArcCa#tiq yaja#mAnaH || 65 (15) prapAtaka kOrvai with starting words of 1 to 10 anuvAkams :- (dEqvAqsuqrA aqgnIShOma#yOr - dEqvA vai yathAq dar.Sa#M - dEqvA vai yadaqnyair grahai$r - brahmavAqdinOq nAgni#ShTOqmO na - sA#viqtraM - dEqvasyAqhaM - tAqrpya(gm) - saqptAnna#hOqmAn - nRuqShadaMq - tvEndrO# vRuqtra(gm) haqtvA daSa#) kOrvai with starting words of 1, 11, 21 series of dasinis :- (dEqvAqsuqrA - vAqjyE#vainaqM - tasmA$d vAjapEyayAqjI - dEqvasyAqhaM - ~MvAjaqsyAva#ruddhyA- indriqyamEqvAsmiqnq. - hlIkAq hi piqtaraqH pa~jca#ShaShTiH) first and last words of 3rd prapAtakam :- (dEqvAqsuqrA - yaja#mAnaH) || hari#H OM || || kRuShNa yajurvEdIya taittirIya brAhmaNE prathamAShTakE tRutIyaH prapAThakaH samAptaH || ========================= OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.4 prathamAShTakE caturthaH prapAThakaH - sOmAdibrAhmaNaM 1.4.1 anuvAkaM 1 - grahaNA grahaNam",
      "text_type": "brahmana"
    },
    {
      "section_id": "1.4.1.1",
      "file_info": "1.1-1.4",
      "text": "uqBayEq vA EqtE praqjApa#tEqraddhya#-sRujyanta | dEqvAScAsu#rASca | tAnna vya#jAnAt | iqmE$&nya iqmE$&nya iti# | sa dEqvAnaq(gm)q SUna#karOt | tAnaqBya#ShuNOt | tAn paqvitrE#NA-punAt | tAn-paqrastA$t-paqvitra#syaq-vya#gRuhNAt | tE grahA# aBavann | tadgrahA#NAM grahaqtvam | 1 (10)",
      "text_type": "brahmana"
    },
    {
      "section_id": "1.4.1.2",
      "file_info": "1.1-1.4",
      "text": "dEqvatAq vA EqtA yaja#mAnasya gRuqhE gRu#hyantE | yad grahA$H | viqdurE#naM dEqvAH | yasyaiqvaM ~MviqduSha# EqtE grahA# gRuqhyantE$ || EqShA vai sOmaqsyAhu#tiH | yadu#pAq(gm)qSuH | sOmE#na dEqvA(gg) sta#rpayAqNItiq Kaluq vai sOmE#na yajatE | yadu#pAq(gm)qSuM juqhOti# | sOmE#naiqva tad-dEqvA(gg) sta#rpayati || yadgrahA$~jjuqhOti# | 2 (10)",
      "text_type": "brahmana"
    },
    {
      "section_id": "1.4.1.3",
      "file_info": "1.1-1.4",
      "text": "dEqvA Eqva tad-dEqvAn-ga#cCanti || yacca#maqsA~jjuqhOti# | tEnaiqvAnu#rUpENaq yaja#mAnaH suvaqrgaM ~MlOqkamE#ti || kiM nvE#tadagra# AsIqdityA#huH | yat pAtrAqNIti# | iqyaM ~MvA Eqtadagra# AsIt | mRuqnmayA#niq vA EqtAnyA#sann | tairdEqvA na vyAqvRuta#-magacCann | ta EqtAni# dAruqmayA#Niq pAtrA$Nya-paSyann | tAnya#kurvata | 3 (10)",
      "text_type": "brahmana"
    },
    {
      "section_id": "1.4.1.4",
      "file_info": "1.1-1.4",
      "text": "tairvai tE vyAqvRuta#-magacCann | yad-dA#ruqmayA#Niq pAtrA#Niq Bava#nti | vyAqvRuta#mEqva tair yaja#mAnO gacCati || yAni# dAruqmayA#Niq pAtrA#Niq Bava#nti | aqmumEqva tair-lOqka-maqBija#yati | yAni# mRuqnmayA#ni | iqmamEqva tair-lOqka-maqBija#yati || braqhmaqvAqdinO# vadanti | kAScata#sraH sthAqlIrvA#yaqvyA$H sOmaqgraha#NIqriti# | dEqvA vai pRuS~ji#maduhrann | 4 (10)",
      "text_type": "brahmana"
    },
    {
      "section_id": "1.4.1.5",
      "file_info": "1.1-1.4",
      "text": "tasyA# EqtE stanA# Asann | iqyaM ~Mvai pRuS~ji#H | tAmA#diqtyA A#dityasthAqlyA catu#ShpadaH paqSUna#duhrann | yadA#dityasthAqlI Bava#ti | catu#Shpada Eqva tayA# paqSUn. yaja#mAna iqmAM du#hE | tAmindra# ukthyasthAqlyEndriqya-ma#duhat | yadu#kthyasthAqlI Bava#ti | iqndriqyamEqva tayAq yaja#mAna iqmAM du#hE | tAM ~MviSvE# dEqvA A$grayaNasthAqlyOrja#-maduhrann | yadA$grayaNasthAqlI Bava#ti ( ) | 5 (10)",
      "text_type": "brahmana"
    },
    {
      "section_id": "1.4.1.6",
      "file_info": "1.1-1.4",
      "text": "Urja#mEqva tayAq yaja#mAna iqmAM du#hE | tAM ma#nuqShyA$d dhruvasthAqlyA &&yu#raduhrann | yaddhru#vasthAqlI Bava#ti | Ayu#rEqva tayAq yaja#mAna iqmAM du#hE | sthAqlyA gRuqhNAti# | vAqyaqvyE#na juhOti | tasmA#daqnyEnaq pAtrE#Na paqSUn duqhanti# | aqnyEnaq prati#gRuhNanti | athO$ vyAqvRuta#mEqva tad-yaja#mAnO gacCati || 6 (9) 1.4.2 anuvAkaM 2 - sOtrAmaNISEShA mantrAH",
      "text_type": "brahmana"
    },
    {
      "section_id": "1.4.2.1",
      "file_info": "1.1-1.4",
      "text": "yuqva(gm) suqrAma#maSvinA | namu#cAvA&suqrE sacA$ | viqpiqpAqnA Su#BaspatI | indraqM karma#svAvatam || puqtrami#va piqtarA#vaqSvinOqBA | indrAva#taqM karma#NA daq(gm)qsanA#BiH | yath suqrAmaqM ~Mvyapi#baqH SacI#BiH | sara#svatI tvA maGavannaBIShNAt || ahA$vyagnE haqvirAqsyE# tE | sruqcIva# GRuqtaM caqmU i#vaq sOma#H | 7 (10)",
      "text_type": "brahmana"
    },
    {
      "section_id": "1.4.2.2",
      "file_info": "1.1-1.4",
      "text": "vAqjaqsani(gm)# raqyimaqsmE suqvIra$m | praqSaqstaM dhE#hi yaqSasa#M bRuqhanta$m || yasmiqnnaSvA#sa RuShaqBAsa# uqkShaNa#H | vaqSA mEqShA a#vasRuqShTAsaq Ahu#tAH | kIqlAqlaqpE sOma#pRuShThAya vEqdhasE$ | hRuqdAmaqtiM ja#nayaq cAru#maqgnayE$ || nAnAq hi vA$M dEqvahi#taq(gm)q sadO# miqtam | mA sa(gm)sRu#kShAthAM paraqmE vyO#mann | surAq tvamasi# SuqShmiNIq sOma# EqShaH | mA mA# hi(gm)sIqH svAM ~MyOni#mAviqSann | 8 (10)",
      "text_type": "brahmana"
    },
    {
      "section_id": "1.4.2.3",
      "file_info": "1.1-1.4",
      "text": "yadatra# SiqShTa(gm) raqsina#H suqtasya# | yadindrOq api#baqcCacI#BiH | aqhaM tada#syaq mana#sA SiqvEna# | sOmaq(gm)q rAjA#namiqha Ba#kShayAmi || dvE sruqtI a#SRuNavaM pitRuqNAm | aqhaM dEqvAnA#muqta martyA#nAm | tAByA#miqdaM ~MviSvaqM Buva#naq(gm)q samE#ti | aqntaqrA pUrvaqmapa#raM ca kEqtum || yastE# dEva varuNa gAyaqtraCa#ndAqH pASa#H | taM ta# EqtEnAva#yajE || 9 (10)",
      "text_type": "brahmana"
    },
    {
      "section_id": "1.4.2.4",
      "file_info": "1.1-1.4",
      "text": "yastE# dEva varuNa triqShTupCa#ndAqH pASa#H | taM ta# EqtEnAva#yajE | yastE# dEva varuNaq jaga#tICandAqH pASa#H | taM ta# EqtEnAva#yajE || sOmOq vA Eqtasya# rAqjyamAda#ttE | yO rAjAq san rAqjyO vAq sOmE#naq yaja#tE | dEqvaqsuqvAmEqtAni# haqvI(gm)Shi# Bavanti | EqtAva#ntOq vai dEqvAnA(gm)# saqvAH | ta EqvAsmai# saqvAn praya#cCanti | ta E#naqM puna#H suvantE rAqjyAya# ( ) | dEqvaqsU rAjA# Bavati || 10 (11) 1.4.3 anuvAkaM 3 - dOhaprAyaScittam, agnihOtrE",
      "text_type": "brahmana"
    },
    {
      "section_id": "1.4.3.1",
      "file_info": "1.1-1.4",
      "text": "uda#sthAd-dEqvyadi#tir-viSvarUqpI | Ayu#ryaqj~japa#tAvadhAt | indrA#ya kRuNvaqtI BAqgam | miqtrAyaq varu#NAya ca || iqyaM ~MvA a#gnihOqtrI | iqyaM ~MvA Eqtasyaq niShI#dati | yasyA$gnihOqtrI niqShIda#ti | tAmutthA#payEt | uda#sthAd-dEqvyadi#tiqriti# | iqyaM ~Mvai dEqvyadi#tiH | 11 (10)",
      "text_type": "brahmana"
    },
    {
      "section_id": "1.4.3.2",
      "file_info": "1.1-1.4",
      "text": "iqmAmEqvAsmAq utthA#payati || Ayu#ryaqj~japa#tAvadhAqdityA#ha | Ayu#rEqvAsmi#n dadhAti || indrA#ya kRuNvaqtI BAqgaM miqtrAyaq varu#NAyaq cEtyA#ha | yaqthAq yaqjurEqvaitat || ava#rtiqM ~MvA EqShaitasya# pAqpmAna#M pratiqKyAyaq niShI#dati | yasyA$-gnihOqtryupa#sRuShTA niqShIda#ti | tAM duqgdhvA brA$hmaqNAya# dadyAt | yasyAnnaqM nAdyAt | ava#rtimEqvAsmi#n pAqpmAnaqM prati#mu~jcati || 12 (10)",
      "text_type": "brahmana"
    },
    {
      "section_id": "1.4.3.3",
      "file_info": "1.1-1.4",
      "text": "duqgdhvA da#dAti | na hyadRu#ShTAq dakShi#NA dIqyatE$ || pRuqthiqvIM ~MvA Eqtasyaq payaqH pravi#Sati | yasyA$gnihOqtraM duqhyamA#naq(gg)q skanda#ti || yadaqdya duqgdhaM pRu#thiqvImasa#kta | yadOSha#dhI-raqpyasa#raqd-yadApa#H | payO# gRuqhEShuq payO# aGniqyAsu# | payO# vaqthsEShuq payO# astuq tanmayItyA#ha | paya# EqvAtman gRuqhEShu# paqSuShu# dhattE || aqpa upa#sRujati | 13 (10)",
      "text_type": "brahmana"
    },
    {
      "section_id": "1.4.3.4",
      "file_info": "1.1-1.4",
      "text": "aqdBirEqvaina#dApnOti || yO vai yaqj~jasyArtEqnAnA$rta(gm) sa(gm) sRuqjati# | uqBE vai tE tarhyArcCa#taH | ArcCa#tiq Kaluq vA Eqtada#gnihOqtram | yad-duqhyamA#naq(gg)q skanda#ti | yada#BiduqhyAt | ArtEqnAnA$rtaM ~Myaqj~jasyaq sa(gm)sRu#jEt | tadEqva yAqdRukkIqdRukca# hOtaqvya$m | athAqnyAM duqgdhvA puna#r.-hOtaqvya$m | anA$rtEnaiqvArta#M ~Myaqj~jasyaq niShka#rOti || 14 (10)",
      "text_type": "brahmana"
    },
    {
      "section_id": "1.4.3.5",
      "file_info": "1.1-1.4",
      "text": "yad-yuddru#tasyaq skandE$t | yat tatO&hu#tvAq puna#rEqyAt | yaqj~jaM ~MvicCi#ndyAt | yatraq skandE$t | tanniqShadyaq puna#rgRuhNIyAt | yatraiqva skanda#ti | tata# Eqvainaqt-puna#rgRuhNAti | tadEqva yAqdRuk-kIqdRukca# hOtaqvya$m | athAqnyAM duqgdhvA puna#r.-hOtaqvya$m | anA$rtEnaiqvArta#M ~Myaqj~jasyaq niShka#rOti || 15 (10)",
      "text_type": "brahmana"
    },
    {
      "section_id": "1.4.3.6",
      "file_info": "1.1-1.4",
      "text": "vi vA Eqtasya# yaqj~jaSCi#dyatE | yasyA$gnihOqtrE#&dhiSri#tEq SvA&ntaqrA dhAva#ti | ruqdraH Kaluq vA EqShaH | yadaqgniH | yad-gAma#nvatyAvaqrtayE$t | ruqdrAya# paqSU-napi#daddhyAt | aqpaqSur-yaja#mAnaH syAt | yadaqpO$ &nvatiShiq~jcEt | aqnAqdya-maqgnErApa#H | aqnAqdyamA$ByAq-mapi#daddhyAt ( ) | gAr.ha#patyAqd-BasmAqdAya# | iqdaM ~MviShNuqr-vica#kramaq iti# vaiShNaqvyarcA &&ha#vaqnIyA$ddhvaq(gm)q sayaqnnudra#vEt | yaqj~jO vai viShNu#H | yaqj~jEnaiqva yaqj~ja(gm) santa#nOti | Basma#nA paqdamapi#vapatiq SAntyai$ || 16 (15) 1.4.4 anuvAkaM 4 - agniprAyaScittam agnihOtrE",
      "text_type": "brahmana"
    },
    {
      "section_id": "1.4.4.1",
      "file_info": "1.1-1.4",
      "text": "ni vA EqtasyA#havaqnIyOq gAr.ha#patyaM kAmayatE | ni gAr.ha#patya AhavaqnIya$m | yasyAqgnimanu#ddhRutaq(gm)q sUryOq&BiniqmrOca#ti | daqrBENaq hira#NyaM praqbaddhya# puqrastA$ddharEt | athAqgnim | athA$gnihOqtram | yaddhira#NyaM puqrastAqddhara#ti | jyOtiqrvai hira#Nyam | jyOti#rEqvainaqM paSyaqn-nuddha#rati | yadaqgniM pUrvaq(gm)q haraqtyathA$-gnihOqtram | 17 (10)",
      "text_type": "brahmana"
    },
    {
      "section_id": "1.4.4.2",
      "file_info": "1.1-1.4",
      "text": "BAqgaqdhEyE#naiqvainaqM praNa#yati || brAqhmaqNa A#r.ShEqya uddha#rEt | brAqhmaqNO vai sarvA# dEqvatA$H | sarvA#BirEqvaina#M dEqvatA#Biqruddha#rati || aqgniqhOqtra-mu#paqsA-dyAtami#tO-rAsIta | vraqtamEqva haqtamanu# mriyatE || antaqM ~MvA EqSha AqtmanO# gacCati | yastAmya#ti | anta#mEqSha yaqj~jasya# gacCati | yasyAqgnimanu#ddhRutaq(gm)q sUryOq&BiniqmrOca#ti | 18 (10)",
      "text_type": "brahmana"
    },
    {
      "section_id": "1.4.4.3",
      "file_info": "1.1-1.4",
      "text": "puna#H saqmanya# juhOti | antE#naiqvAnta#M ~Myaqj~jasyaq niShka#rOti || varu#NOq vA Eqtasya# yaqj~jaM gRu#hNAti | yasyAqgni-manu#ddhRutaq(gm)q sUryOq&BiniqmrOca#ti | vAqruqNaM caqruM nirva#pEt | tEnaiqva yaqj~jaM niShkrI#NItE || ni vA EqtasyA#havaqnIyOq gAr.ha#patyaM kAmayatE | ni gAr.ha#patya AhavaqnIya$m | yasyAqgni-manu#ddhRutaq(gm)q sUryOq&Byu#dEti# | caqtuqrgRuqhIqta-mAjya#M puqrastA$ddharEt | 19 (10)",
      "text_type": "brahmana"
    },
    {
      "section_id": "1.4.4.4",
      "file_info": "1.1-1.4",
      "text": "athAqgnim | athA$gnihOqtram | yadAjya#M puqrastAqddhara#ti | EqtadvA aqgnEH priqyaM dhAma# | yadAjya$m | priqyENaiqvainaqM dhAmnAq sama#rddhayati | yadaqgniM pUrvaq(gm)q haraqtyathA$-gnihOqtram | BAqgaqdhEyE#naiqvainaqM praNa#yati | brAqhmaqNa A#r.ShEqya uddha#rEt | brAqhmaqNO vai sarvA# dEqvatA$H | 20 (10)",
      "text_type": "brahmana"
    },
    {
      "section_id": "1.4.4.5",
      "file_info": "1.1-1.4",
      "text": "sarvA#BirEqvaina#M dEqvatA#Biqruddha#rati || parA#cIq vA Eqtasmai$ vyuqcCantIq vyu#cCati | yasyAqgni-manu#ddhRutaq(gm)q sUryOq&Byu#dEti# | uqShAH kEqtunA# juShatAm | yaqj~jaM dEqvEBi#rinviqtam | dEqvEByOq madhu#mattamaq(gg)q svAhEti# praqtya~g-niqShadyAjyE#na juhuyAt | praqtIcI#mEqvAsmaiq vivA#sayati || aqgniqhOqtra-mu#paqsAdyAtami#tO-rAsIta | vraqtamEqva haqtamanu# mriyatE | antaqM ~MvA EqSha AqtmanO# gacCati | 21 (10)",
      "text_type": "brahmana"
    },
    {
      "section_id": "1.4.4.6",
      "file_info": "1.1-1.4",
      "text": "yastAmya#ti | anta#mEqSha yaqj~jasya# gacCati | yasyAqgni-manu#ddhRutaq(gm)q sUryOq&Byu#dEti# | puna#H saqmanya# juhOti | antE#naiqvAnta#M ~Myaqj~jasyaq niShka#rOti | miqtrO vA Eqtasya# yaqj~jaM gRu#hNAti | yasyAqgni-manu#ddhRutaq(gm)q sUryOq&Byu#dEti# | maiqtraM caqruM nirva#pEt | tEnaiqva yaqj~jaM niShkrI#NItE || yasyA#-havaqnIyE&nu#dvAtEq gAr.ha#patya uqdvAyE$t | 22 (10)",
      "text_type": "brahmana"
    },
    {
      "section_id": "1.4.4.7",
      "file_info": "1.1-1.4",
      "text": "yadA#havaqnIyaq-manu#dvApyaq gAr.ha#patyaqM manthE$t | vicCi#ndyAt | BrAtRu#vyamasmai janayEt | yadvai yaqj~jasya# vAstaqvya#M kriqyatE$ | tadanu# ruqdrO&va#carati | yat pUrva#-manvavaqsyEt | vAqstaqvya#-maqgnimupA#sIta | ruqdrO$&sya paqSUn GAtu#kaH syAt | AqhaqvaqnIya#-muqdvApya# | gAr.ha#patyaM manthEt || 23 (10)",
      "text_type": "brahmana"
    },
    {
      "section_id": "1.4.4.8",
      "file_info": "1.1-1.4",
      "text": "iqtaH pra#thaqmaM ja#j~jE aqgniH | svAdyOnEqradhi# jAqtavE#dAH | sa gA#yatriqyA triqShTuBAq jaga#tyA | dEqvEByO# haqvyaM ~Mva#hatu prajAqnanniti# | CandO#BirEqvainaq(gg)q svAdyOnEqH praja#nayati || gAr.ha#patyaM manthati | gAr.ha#patyaqM ~MvA anvAhi#tAgnEH paqSavaq upa# tiShThantE | sa yaduqdvAya#ti | tadanu# paqSavO&pa#krAmanti | iqShE raqyyai ra#masva | 24 (10)",
      "text_type": "brahmana"
    },
    {
      "section_id": "1.4.4.9",
      "file_info": "1.1-1.4",
      "text": "saha#sE dyuqmnAya# | UqrjE patyAqyEtyA#ha | paqSavOq vai raqyiH | paqSUnEqvAsmai# ramayati || sAqraqsvaqtau tvOthsauq sami#ndhAtAqmityA#ha | RuqK sAqmE vai sA#rasvaqtAvuthsau$ | RuqK-sAqmAByA#mEqvainaq(gm)q sami#ndhE || saqmrADa#si viqrADaqsItyA#ha | raqthaqntaqraM ~Mvai saqmrAT | bRuqhad-viqrAT | 25 (10)",
      "text_type": "brahmana"
    },
    {
      "section_id": "1.4.4.10",
      "file_info": "1.1-1.4",
      "text": "tAByA#mEqvainaq(gm)q sami#ndhE || vajrOq vai caqkram | vajrOq vA Eqtasya# yaqj~jaM ~MvicCi#natti | yasyAnO# vAq rathO# vA&ntaqrA&gnI yAti# | AqhaqvaqnIya#-muqdvApya# | gAr.ha#patyAq-duddha#rEt | yada#gnEq pUrvaqM praBRu#taM paqda(gm) hi tE$ | sUrya#sya raqSmIna-nvA#taqtAna# | tatra# rayiqShThAmanuq saMBa#raiqtam | saM na#H sRuja sumaqtyA vAja#vaqtyEti# ( ) | 26 (10)",
      "text_type": "brahmana"
    },
    {
      "section_id": "1.4.4.11",
      "file_info": "1.1-1.4",
      "text": "pUrvE#NaiqvAsya# yaqj~jEna# yaqj~jamanuq saM ta#nOti || tvama#gnE saqprathA# aqsItyA#ha | aqgniH sarvA# dEqvatA$H | dEqvatA#BirEqva yaqj~ja(gm) saM ta#nOti || aqgnayE# pathiqkRutE# purOqDASa#maqShTAka#pAlaqM nirva#pEt | aqgnimEqva pa#thiqkRutaq(gg)q svEna# BAgaqdhEyEqnOpa# dhAvati | sa Eqvaina#M ~Myaqj~jiyaqM panthAqmapi#-nayati | aqnaqDvAn-dakShi#NA | vaqhI hyE#Sha samRu#ddhyai || 27 (9) Special kOrvai (ni vai pUrvaqM trINi# niqmrOca#ti daqrBENaq yaddhira#NyamagnihOqtraM punaqrvaru#NO vAruqNaM ni vA EqtasyAqByu#dEti# caturgRuhIqtamAjyaMq yadAjyaMq parA$cyuqShAH puna#rmiqtrO mEqtraM ~MyasyA#havaqnIyE&nu#dvAtEq gAr.ha#patyOq yadvai ma#nthEqduddha#rEt) 1.4.5 anuvAkaM 5 - sOmAtirEkaprAyaScittam",
      "text_type": "brahmana"
    },
    {
      "section_id": "1.4.5.1",
      "file_info": "1.1-1.4",
      "text": "yasya# prAtassavaqnE sOmO#&tiqricya#tE | mAddhya#ndinaq(gm)q sava#naM kAqmaya#mAnOq-&Byati#ricyatE | gaurddha#yati maqrutAqmitiq dhaya#dvatIShu kurvanti | hiqnastiq vai saqndhyadhI#tam | saqndhIvaq Kaluq vA Eqtat | yath sava#na syAtiqricya#tE | yaddhaya#dvatIShu kuqrvanti# | saqndhEH SAntyai$ || gAqyaqtra(gm) sAma# Bavati pa~jcadaqSaH stOma#H | tEnaiqva prA#tassavaqnAnnaya#nti || 28 (10)",
      "text_type": "brahmana"
    },
    {
      "section_id": "1.4.5.2",
      "file_info": "1.1-1.4",
      "text": "maqrutva#tIShu kurvanti | tEnaiqva mAddhya#ndinAqth-sava#nAqnnaya#nti || hOtu#Sca maqsamanUnna#yantE | hOtA&nu#Sa(gm)sati | maqddhyaqta Eqva yaqj~ja(gm) saqmAda#dhAti || yasyaq mAddhya#ndinEq sava#nEq sOmO#&tiqricya#tE | AqdiqtyaM tRu#tIyasavaqnaM kAqmaya#mAnOq-&Byati#ricyatE | gauqriqvIqta(gm) sAma# Bavati | ati#riktaqM ~Mvai gau#rivIqtam | ati#riktaqM ~Myath sava#nasyA-tiqricya#tE | 29 (10)",
      "text_type": "brahmana"
    },
    {
      "section_id": "1.4.5.3",
      "file_info": "1.1-1.4",
      "text": "ati#riktasyaq SAntyai$ || baNmaqhA(gm) a#si sUqryEti# kurvanti | yasyaiqvAdiqtyasyaq sava#nasyaq kAmE#nAtiqricya#tE | tEnaiqvainaqM kAmE#naq sama#rddhayanti || gauqriqvIqta(gm) sAma# Bavati | tEnaiqva mAddhya#ndinAqth-sava#nAqnnaya#nti || saqptaqdaqSaH stOma#H | tEnaiqva tRu#tIyasavaqnAnnaya#nti || hOtu#ScamaqsamanUnna#yantE | hOtA&nu#Sa(gm) sati | 30 (10)",
      "text_type": "brahmana"
    },
    {
      "section_id": "1.4.5.4",
      "file_info": "1.1-1.4",
      "text": "maqddhyaqta Eqva yaqj~ja(gm) saqmAda#dhAti || yasya# tRutIyasavaqnE sOmO#&tiqricyE#ta | uqkthya#M kurvIta | yasyOqkthyE#&tiqricyE#ta | aqtiqrAqtraM ku#rvIta | yasyA#-tirAqtrE#&tiqricya#tE| tattvai du#Shpraj~jAqnam | yaja#mAnaqM ~MvA Eqtat paqSava# AqsAhya# yanti | bRuqhath sAma# Bavati | bRuqhadvA iqmAM ~MlOqkAn dA#dhAra ( ) | bAr.ha#tAH paqSava#H | bRuqhaqtaivAsmai# paqSUn dA#dhAra || SiqpiqviqShTava#tIShu kurvanti | SiqpiqviqShTO vai dEqvAnA$M puqShTam | puShTyaiqvainaq(gm)q sama#rddhayanti || hOtu#ScamaqsamanUnna#yantE | hOtA&nu#Sa(gm)sati | maqddhyaqta Eqva yaqj~ja(gm) saqmAda#dhAti || 31 (18) (yaqntiq - sava#nasyAtiqricya#tE - Sa(gm)sati - dAdhArAqShTau ca#) (A5) 1.4.6 anuvAkaM 6 - savananimittaM prAyaScittam",
      "text_type": "brahmana"
    },
    {
      "section_id": "1.4.6.1",
      "file_info": "1.1-1.4",
      "text": "Ekai#kOq vai jaqnatA#yAq-mindra#H | EkaqM ~MvA EqtAvindra#maqBi sa(gm)su#nutaH | yau dvau sa(gm)#sunuqtaH | praqjApa#tiqrvA EqSha vitA#yatE | yad-yaqj~jaH | tasyaq grAvA#NOq dantA$H | aqnyaqtaqraM ~MvA EqtE sa(gm)#sunvaqtOr-nirba#Psati | pUrvE#NOpaqsRutyA# dEqvatAq ityA#huH | pUqrvOqpaqsRuqtasyaq vai SrEyA$n Bavati | Eti#vaqntyAjyA#ni Bavantyaq-Biji#tyai || 32 (10)",
      "text_type": "brahmana"
    },
    {
      "section_id": "1.4.6.2",
      "file_info": "1.1-1.4",
      "text": "maqrutva#tIH pratiqpada#H | maqrutOq vai dEqvAnAq-mapa#rAjita-mAqyata#nam | dEqvAnA#-mEqvApa#rAjita Aqyata#nE yatatE || uqBE bRu#hadrathantaqrE Ba#vataH | iqyaM ~MvAva ra#thantaqram | aqsau bRuqhat | AqByAmEqvaina#-maqntarE#ti | vAqcaScaq mana#saSca | prAqNAccA#-pAqnAcca# | diqvaSca# pRuthiqvyASca# | 33 (10)",
      "text_type": "brahmana"
    },
    {
      "section_id": "1.4.6.3",
      "file_info": "1.1-1.4",
      "text": "sarva#smAd-viqttAd-vEdyA$t || aqBiqvaqrtO bra#hmasAqmaM Ba#vati | suqvaqrgasya# lOqkasyAq-BivRu#ttyai || aqBiqjid-Ba#vati | suqvaqrgasya# lOqkasyAq-Biji#tyai | viqSvaqjid-Ba#vati | viSva#syaq jityai$ || yasyaq BUyA(gm)#sO yaj~jakraqtavaq ityA#huH | sa dEqvatA# vRu~gktaq iti# | yadya#gniShTOqmaH sOma#H paqrastAqth-syAt | 34 (10)",
      "text_type": "brahmana"
    },
    {
      "section_id": "1.4.6.4",
      "file_info": "1.1-1.4",
      "text": "uqqkthya#M kurvIta | yadyuqkthya#H syAt | aqtiqrAqtraM ku#rvIta | yaqj~jaqkraqtuBi#-rEqvAsya# dEqvatA# vRu~gktE || yO vai CandO#Bi-raBiqBava#ti | sa sa(gm)# sunvaqtO-raqBiBa#vati | saqm~MvEqSAya# tvOpavEqSAyaq-tvEtyA#ha | CandA(gm)#siq vai sa#m~MvEqSa u#pavEqSaH | CandO#BirEqvAsyaq CandA(gg)#syaq-BiBa#vati || iqShTargOq vA RuqtvijA#-maddhvaqryuH | 35 (10)",
      "text_type": "brahmana"
    },
    {
      "section_id": "1.4.6.5",
      "file_info": "1.1-1.4",
      "text": "iqShTargaqH Kaluq vai pUrvOq&rShTuH kShI#yatE | prANA#pAnau mRuqtyOrmA# pAtaqmityA#ha | prAqNAqpAqnayO#rEqva Sra#yatE | prANA#pAnauq mA mA# hAsiShTaqmityA#ha | naina#M puqrA&&yu#ShaH prANApAqnau ja#hitaH || ArtiqM ~MvA EqtE niya#nti | yEShA$M dIkShiqtAnA$M praqmIya#tE | taM ~Myada#vaqvarjE#yuH | krUqraqkRutA#mivaiShAM ~MlOqkaH syA$t | Aha#ra daqhEti# brUyAt | 36 (10)",
      "text_type": "brahmana"
    },
    {
      "section_id": "1.4.6.6",
      "file_info": "1.1-1.4",
      "text": "taM da#kShiNaqtO vEdyai# niqdhAya# | saqrpaqrAqj~jiyA# RuqgBiH stu#yuH | iqyaM ~Mvai sarpa#tOq rAj~jI$ | aqsyA EqvainaqM pari#dadati || vyRu#ddhaqM tadityA#huH | yath stuqta-mana#nuSastaq-miti# | hOtA$ prathaqmaH prA#cInAvIqtI mA$rjAqlIyaqM parI#yAt | yAqmIra#nu-bruqvann | saqrpaqrAqj~jInA$M kIrtayEt | uqBayO#rEqvaina#M ~MlOqkayOqH pari#dadati | 37 (10)",
      "text_type": "brahmana"
    },
    {
      "section_id": "1.4.6.7",
      "file_info": "1.1-1.4",
      "text": "athO# dhuqvantyEqvaina$m | athOq nyE#vAsmai$ hnuvatE || triH pari#yanti | traya# iqmE lOqkAH | EqBya Eqvaina#M ~MlOqkEByO# dhuvatE | triH punaqH pari#yanti | ShaTth saMpa#dyantE | ShaDvA Ruqtava#H | RuqtuBi#rEqvaina#M dhuvatE || agnaq AyU(gm)#Shi pavasaq iti# pratiqpada#M kurvIrann ( ) | raqthaqntaqrasA#maiShAq(gm)q sOma#H syAt | Ayu#rEqvAtman-da#dhatE | athO# pAqpmAna#mEqva viqjaha#tO yanti || 38 (13) (aqBiji#tyai - pRuthiqvyAScaq - syA - da#ddhvaqryur - bru#yAl - lOqkayOqH pari#dadati - kurvaraq(gg)q strINi# ca) (A6) 1.4.7 anuvAkaM 7 - yUpavirOhaNAdiprAyaScittam",
      "text_type": "brahmana"
    },
    {
      "section_id": "1.4.7.1",
      "file_info": "1.1-1.4",
      "text": "aqsuqrya#M ~MvA EqtasmAqd-varNa#M kRuqtvA | paqSavO# vIqrya#-mapa#krAmanti | yasyaq yUpO# viqrOha#ti | tvAqShTraM ba#hurUqpa-mAla#BEta | tvaShTAq vai rUqpANA#mISE | ya Eqva rUqpANAqmISE$ | sO$&smin paqSUn. vIqrya#M ~MyacCati | nAsmA$t-paqSavO# vIqrya#-mapa#krAmanti || ArtiqM ~MvA EqtE niya#nti | yEShA$M dIkShiqtAnA#-maqgni-ruqdvAya#ti | 39 (10)",
      "text_type": "brahmana"
    },
    {
      "section_id": "1.4.7.2",
      "file_info": "1.1-1.4",
      "text": "yadA#havaqnIya# uqdvAyE$t | yattaM manthE$t | vicCi#ndyAt | BrAtRu#vyamasmai janayEt | yadA#havaqnIya# uqdvAyE$t | AgnI$ddhrAq-duddha#rEt | yadAgnI$ddhra uqdvAyE$t | gAr.ha#patyAq-duddha#rEt | yad gAr.ha#patya uqdvAyE$t | ata# Eqva puna#r manthEt | 40 (10)",
      "text_type": "brahmana"
    },
    {
      "section_id": "1.4.7.3",
      "file_info": "1.1-1.4",
      "text": "atraq vAva sa nila#yatE | yatraq Kaluq vai nilI#na-muttaqmaM paSya#nti | tadE#na-micCanti || yasmAqd-dArO#ruqdvAyE$t | tasyAqraNI# kuryAt | kruqmuqkamapi# kuryAt | EqShA vA aqgnEH priqyA taqnUH | yat-kru#muqkaH | priqyayaiqvaina#M taqnuvAq sama#rddhayati || gAr.ha#patyaM manthati | 41 (10)",
      "text_type": "brahmana"
    },
    {
      "section_id": "1.4.7.4",
      "file_info": "1.1-1.4",
      "text": "gAr.ha#patyOq vA aqgnEryOni#H | svAdEqvainaqM ~MyOnE$r-janayati | nAsmaiq BrAtRu#vyaM janayati || yasyaq sOma# upaqdasyE$t | suqvarNaq(gm)q hira#NyaM dvEqdhA viqcCidya# | RuqjIqShE$&nyadA#dhUnuqyAt | juqhuqyAdaqnyat | sOma#mEqvA-Bi#ShuqNOti# | sOma#M juhOti || sOma#syaq vA a#BiShUqyamA#Nasya priqyA taqnU-ruda#krAmat | 42 (10)",
      "text_type": "brahmana"
    },
    {
      "section_id": "1.4.7.5",
      "file_info": "1.1-1.4",
      "text": "tath suqvarNaq(gm)q hira#Nya-maBavat | yath suqvarNaq(gm)q hira#NyaM kuqrvanti# | priqyayaiqvaina#M taqnuvAq sama#rddhayanti || yasyAkrI#taq(gm)q sOma#-mapaqharE#yuH | krIqNIqyAdEqva | saiva tataqH prAya#ScittiH || yasya# krIqtama#paqharE#yuH | AqdAqrA(gg)Sca# PAlguqnAni# cAqBiShu#NuyAt | gAqyaqtrI ya(gm) sOmaqmAha#rat | tasyaq yO&(gm)#SuH paqrA&pa#tat | 43 (10)",
      "text_type": "brahmana"
    },
    {
      "section_id": "1.4.7.6",
      "file_info": "1.1-1.4",
      "text": "ta A#dAqrA a#Bavann | indrO# vRuqtrama#hann | tasya# vaqlkaH parA#&patat | tAni# PAlguqnAnya#Bavann | paqSavOq vai PA$lguqnAni# | paqSavaqH sOmOq rAjA$ | yadA#dAqrA(gg)Sca# PAlguqnAni# cABiShuqNOti# | sOma#mEqva rAjA#namaqBiShu#NOti || SRuqtEna# prAtassavaqnE SrI#NIyAt | daqddhnA maqddhyandi#nE | 44 (10)",
      "text_type": "brahmana"
    },
    {
      "section_id": "1.4.7.7",
      "file_info": "1.1-1.4",
      "text": "nIqtaqmiqSrENa# tRutIyasavaqnE | aqgiqShTOqmaH sOma#H syAd rathantaqrasA#mA | ya EqvartvijO# vRuqtAH syuH | ta E#naM ~MyAjayEyuH | EkAqM gAM dakShi#NAM dadyAqttEBya# Eqva | punaqH sOma#M krINIyAt | yaqj~jEnaiqva tad-yaqj~ja-mi#cCati | saiva tataqH prAya#ScittiH || sarvA$ByOq vA EqSha dEqvatA$ByaqH sarvE$ByaH pRuqShThEBya# AqtmAnaq-mAgu#ratE | yaH saqtrAyA#guqratE$ ( ) | EqtAvAqn-Kaluq vai puru#ShaH | yAva#dasya viqttam | saqrvaqvEqdaqsEna# yajEta | sarva#pRuShThO&syaq sOma#H syAt | sarvA$Bya Eqva dEqvatA$ByaqH sarvE$ByaH pRuqShThEBya# AqtmAnaqM niShkrI#NItE || 45 (15) 1.4.8 anuvAkaM 8 - pAvamAnImantrAH (smArtE S~jAnAdau mArjanArthASca)",
      "text_type": "brahmana"
    },
    {
      "section_id": "1.4.8.1",
      "file_info": "1.1-1.4",
      "text": "pava#mAnaqH suvaqrjana#H | paqvitrE#Naq vica#r.ShaNiH | yaH pOtAq sa pu#nAtu mA || puqnantu# mA dEvajaqnAH | puqnantuq mana# vO dhiqyA | puqnantuq viSva# Aqyava#H || jAta#vEdaH paqvitra#vat | paqvitrE#Na punAhi mA | SuqkrENa# dEvaq dIdya#t | agnEq kratvAq kratUq(gm)q ranu# || 46 (10)",
      "text_type": "brahmana"
    },
    {
      "section_id": "1.4.8.2",
      "file_info": "1.1-1.4",
      "text": "yattE# paqvitra#-maqrciShi# | agnEq vita#tamantaqrA | brahmaq tEna# punImahE || uqBAByA$M dEva savitaH | paqvitrE#Na saqvEna# ca | iqdaM brahma# punImahE || vaiqSvaqdEqvI pu#naqtI dEqvyAgA$t | yasyai# baqhvI-staqnuvO# vIqtapRu#ShThAH | tayAq mada#ntaH sadhaqmAdyE#Shu | vaqya(gg) syA#maq pata#yO rayIqNAm || 47 (10)",
      "text_type": "brahmana"
    },
    {
      "section_id": "1.4.8.3",
      "file_info": "1.1-1.4",
      "text": "vaiqSvAqnaqrO raqSmiBi#rmA punAtu | vAta#H prAqNEnE#ShiqrO ma#yOqBUH | dyAvA#pRuthiqvI paya#sAq payO#BiH | RuqtAva#rI yaqj~jiyE# mA punItAm || bRuqhadBi#H savitaqstRuBi#H | var.Shi#ShThair dEvaq manma#BiH | agnEq dakShai$H punAhi mA || yEna# dEqvA apu#nata | yEnApO# diqvyaM kaSa#H | tEna# diqvyEnaq brahma#NA | 48 (10)",
      "text_type": "brahmana"
    },
    {
      "section_id": "1.4.8.4",
      "file_info": "1.1-1.4",
      "text": "iqdaM brahma# punImahE || yaH pA#vamAqnIraqddhyEti# | RuShi#BiqH saMBRu#taq(gm)q rasa$m | sarvaq(gm)q sa pUqtama#S~jAti | svaqdiqtaM mA#taqriSva#nA || pAqvaqmAqnIryO aqddhyEti# | RuShi#BiqH saMBRu#taq(gm)q rasa$m | tasmaiq sara#svatI duhE | kShIqra(gm) saqrpir-madhU#daqkam || pAqvaqmAqnIH svaqstyaya#nIH | 49 (10)",
      "text_type": "brahmana"
    },
    {
      "section_id": "1.4.8.5",
      "file_info": "1.1-1.4",
      "text": "suqduGAq hi paya#svatIH | RuShi#BiqH saMBRu#tOq rasa#H | brAqhmaqNEShvaqmRuta(gm)# hiqtam || pAqvaqmAqnIr di#Santu naH | iqmaM ~MlOqkamathO# aqmum | kAmAqnth sama#rddhayantu naH | dEqvIr dEqvaiH saqmABRu#tAH || pAqvaqmAqnIH svaqstyaya#nIH | suqduGAqhi GRu#taqScuta#H | RuShi#BiqH samBRu#tOq rasa#H | 50 (10)",
      "text_type": "brahmana"
    },
    {
      "section_id": "1.4.8.6",
      "file_info": "1.1-1.4",
      "text": "brAqhmaqNEShvaqmRuta(gm)# hiqtam || yEna# dEqvAH paqvitrE#Na | AqtmAna#M puqnatEq sadA$ | tEna# saqhasra#dhArENa | pAqvaqmAqnyaH pu#nantu mA || prAqjAqpaqtyaM paqvitra$m | SaqtOdyA#ma(gm) hiraqNmaya$m | tEna# brahmaq vidO# vaqyam | pUqtaM brahma# punImahE || indra#H sunIqtI saqha mA# punAtu ( ) | sOma#H svaqstyA varu#NaH saqmIcyA$ | yaqmO rAjA$ pramRuqNABi#H punAtu mA | jAqtavE#dA mOqrjaya#ntyA punAtu || 51 (13) 1.4.9 anuvAkaM 9 - rAjasUyagatacAturmAsyaSEShaH",
      "text_type": "brahmana"
    },
    {
      "section_id": "1.4.9.1",
      "file_info": "1.1-1.4",
      "text": "praqjA vai saqtramA#sataq tapaqstapya#mAnAq aju#hvatIH | dEqvA a#paSyaM camaqsaM GRuqtasya# pUqrNa(gg) svaqdhAm | tamupOda#tiShThaqnta-ma#juhavuH | tEnA$rddhamAqsa UrjaqmavA#rundhata | tasmA#darddhamAqsE dEqvA i#jyantE || piqtarO#&paSyaM camaqsaM GRuqtasya# pUqrNa(gg) svaqdhAm | tamupOda#tiShThaqnta- ma#juhavuH | tEna# mAqsyUrjaqmavA#rundhata | tasmA$n mAqsi piqtRuBya#H kriyatE | maqnuqShyA# apaSyaM camaqsaM GRuqtasya# pUqrNa(gg) svaqdhAm | 52 (10)",
      "text_type": "brahmana"
    },
    {
      "section_id": "1.4.9.2",
      "file_info": "1.1-1.4",
      "text": "tamupOda#tiShThaqnta-ma#juhavuH | tEna#-dvaqyImUrjaqmavA#rundhata | tasmAqd-dvirahnO#-manuqShyE$Byaq upa#hriyatE | prAqtaSca# sAqyaM ca# | paqSavO#&paSyaM camaqsaM GRuqtasya# pUqrNa(gg) svaqdhAm | tamupOda#tiShThaqnta-ma#juhavuH | tEna#-traqyImUrjaqmavA#-rundhata | tasmAqt trirahna#H paqSavaqH prEra#tE | prAqtassa#gaMqvE sAqyam | asu#rA apaSyaM camaqsaM GRuqtasya# pUqrNa(gg) svaqdhAm | 53 (10)",
      "text_type": "brahmana"
    },
    {
      "section_id": "1.4.9.3",
      "file_info": "1.1-1.4",
      "text": "tamupOda#tiShThaqnta-ma#juhavuH | tEna# saM~Mvathsaqra UrjaqmavA#-rundhata || tE dEqvA a#manyanta | aqmI vA iqdama#BUvann | yadvaqya(gg)sma iti# | ta EqtAni# cAturmAqsyAnya#paSyann | tAniq nira#vapann | tairEqvaiShAqM tAmUrja#mavRu~jjata | tatO# dEqvA aBa#vann | parA&su#rAH || 54 (10)",
      "text_type": "brahmana"
    },
    {
      "section_id": "1.4.9.4",
      "file_info": "1.1-1.4",
      "text": "yad-yaja#tE | yAmEqva dEqvA Urja#maqvAru#ndhata | tAM tEnA-va#rundhE | yat piqtRuBya#H kaqrOti# | yAmEqva piqtaraq Urja#maqvA-ru#ndhata | tAM tEnA-va#rundhE | yadA#vasaqthE&nnaq(gm)q hara#nti | yAmEqva ma#nuqShyA# Urja#maqvA-ru#ndhata | tAM tEnA-va#rundhE | yad dakShi#NAqM dadA#ti | 55 (10)",
      "text_type": "brahmana"
    },
    {
      "section_id": "1.4.9.5",
      "file_info": "1.1-1.4",
      "text": "yAmEqva paqSavaq Urja#maqvA-ru#ndhata | tAM tEnA-va#rundhE | yaccA#tur-mAqsyair-yaja#tE | yAmEqvAsu#rAq Urja#maq-vAru#ndhata | tAM tEnA-va#rundhE | Bava#tyAqtmanA$ | parA$&syaq BrAtRu#vyO Bavati || viqrAjOq vA EqShA vikrA$ntiH | yaccA#tur-mAqsyAni# | vaiqSvaqdEqvEnAqsmi~MllOqkE pratya#tiShThat ( ) | vaqruqNaq praqGAqsai-raqntari#kShE | sAqkaqmEqdhai-raqmuShmi#~MllOqkE | EqSha haq tvAvaitath sarva#M Bavati | ya EqvaM ~MviqdvA(gg)ScA#turmAqsyair yaja#tE || 56 (14) (maqnuqShyA# apaSya~jcamaqsaM GRuqtasya# pUqrNa(gg) svaqdhA-masu#rA apaSya~jcamaqsaM GRuqtasya# pUqrNa(gg) svaqdhA-masu#rAq-dadA$-tyatiShTha ccaqtvAri# ca) (A9) 1.4.10 anuvAkaM 10 - cAturmAsyapraSaMsanam",
      "text_type": "brahmana"
    },
    {
      "section_id": "1.4.10.1",
      "file_info": "1.1-1.4",
      "text": "aqgnirvAva sa#M~MvathsaqraH | AqdiqtyaH pa#rivathsaqraH | caqndramA# idAvathsaqraH | vAqyu-ra#nuvathsaqraH || yad-vai$SvadEqvEnaq yaja#tE | aqgnimEqva tath sa#M~Mvathsaqra-mA$pnOti | tasmA$d-vaiSvadEqvEnaq yaja#mAnaH | saqM~MvaqthsaqrINA(gg)# svaqsti-mASA$staq ityASA#sIta || yad-va#ruNa praGAqsair-yaja#tE | AqdiqtyamEqva tat pa#rivathsaqra-mA$pnOti | 57 (10)",
      "text_type": "brahmana"
    },
    {
      "section_id": "1.4.10.2",
      "file_info": "1.1-1.4",
      "text": "tasmA$d-varuNa-praGAqsair yaja#mAnaH | paqriqvaqthsaqrINA(gg)# svaqsti-mASA$staq ityASA#sIta | yath sA#kamEqdhair-yaja#tE | caqndrama#samEqva tadi#dAvathsaqra-mA$pnOti | tasmA$th sAkamEqdhair-yaja#mAnaH | iqdAqvaqthsaqrINA(gg)# svaqsti-mASA$staq ityASA#sIta || yat pi#tRu yaqj~jEnaq yaja#tE | dEqvAnEqva tadaqnvava#syati || athaq vA a#sya vAqyuScA#-nuvathsaqraScA prI#tAqvucCi#ShyEtE | yacCu#nAsIqrIyE#Naq yaja#tE | 58 (10)",
      "text_type": "brahmana"
    },
    {
      "section_id": "1.4.10.3",
      "file_info": "1.1-1.4",
      "text": "vAqyumEqva tada#nuvathsaqra-mA$pnOti | tasmA$-cCunAsIqrIyE#Naq yaja#mAnaH | aqnuqvaqthsaqrINA(gg)# svaqsti-mASA$staq ityASA#sIta || saqM~MvaqthsaqraM ~MvA EqSha I$PsaqtItyA#huH | yaScA#tur-mAqsyair yaja#taq iti# | EqSha haq tvai sa#vaMthsaqra-mA$pnOti | ya EqvaM ~MviqdvA(gg) ScA#turmAqsyair-yaja#tE || viSvE# dEqvAH sama#yajanta | tE$&gnimEqvAya#janta | ta EqtaM ~MlOqkama#jayann | 59 (10)",
      "text_type": "brahmana"
    },
    {
      "section_id": "1.4.10.4",
      "file_info": "1.1-1.4",
      "text": "yasmi#nnaqgniH | yad-vai$SvadEqvEnaq yaja#tE | EqtamEqva lOqkaM ja#yati | yasmi#nnaqgniH | aqgnErEqva sAyu#jyaqmupai#ti || yaqdA vai$SvadEqvEnaq yaja#tE | atha# saM~Mvathsaqrasya# gRuqhapa#ti-mApnOti | yaqdA sa#M~Mvathsaqrasya# gRuqhapa#ti-mAqpnOti# | atha# sahasrayAqjina#-mApnOti | yaqdA sa#hasrayAqjina#-mAqpnOti# | 60 (10)",
      "text_type": "brahmana"
    },
    {
      "section_id": "1.4.10.5",
      "file_info": "1.1-1.4",
      "text": "atha# gRuhamEqdhina#-mApnOti | yaqdA gRu#hamEqdhina#-mAqpnOti# | athAqgnir Ba#vati | yaqdA&gnir Bava#ti | athaq gaurBa#vati | EqShA vai vai$SvadEqvasyaq mAtrA$ | Eqtad-vA EqtEShA#mavaqmam | atO#&tOq vA utta#rANiq SrEyA(gm)#si Bavanti | yad-viSvE# dEqvAH saqmaya#janta | tad-vai$SvadEqvasya# vaiSvadEvaqtvam || 61 (10)",
      "text_type": "brahmana"
    },
    {
      "section_id": "1.4.10.6",
      "file_info": "1.1-1.4",
      "text": "athA#diqtyO varu#Naq(gm)q rAjA#naM ~MvaruNa praGAqsaira#yajata | sa EqtaM ~MlOqkama#jayat | yasmi#nnAdiqtyaH | yad-va#ruNa-praGAqsair-yaja#tE | EqtamEqva lOqkaM ja#yati | yasmi#nnAdiqtyaH | Aqdiqtyasyaiqva-sAyu#jyaq-mupai#ti | yadA#diqtyO varu#Naq(gm)q rAjA#naM ~MvaruNa praGAqsairaya#jata | tad-va#ruNa praGAqsAnA$M ~MvaruNa praGAsaqtvam || athaq sOmOq rAjAq CandA(gm)#si sAkamEqdhaira#yajata | 62 (10)",
      "text_type": "brahmana"
    },
    {
      "section_id": "1.4.10.7",
      "file_info": "1.1-1.4",
      "text": "sa EqtaM ~MlOqkama#jayat | yasmi(gg)# ScaqndramA# viqBAti# | yath sA#kamEqdhair-yaja#tE | EqtamEqva lOqkaM ja#yati | yasmi(gg)# ScaqndramA# viqBAti# | caqndrama#sa Eqva sAyu#jyaq-mupai#ti | sOmOq vai caqndramA$H | EqSha haq tvai sAqkShAth sOma#M BakShayati | ya EqvaM ~MviqdvAnth sA#kamEqdhair-yaja#tE | yath sOma#Scaq rAjAq CandA(gm)#si ca saqmaidha#nta | 63 (10)",
      "text_type": "brahmana"
    },
    {
      "section_id": "1.4.10.8",
      "file_info": "1.1-1.4",
      "text": "tath sA#kamEqdhAnA(gm)# sAkamEdhaqtvam || athaqrtava#H piqtara#H praqjApa#tiM piqtara#M pitRuyaqj~jE-nA#yajanta | ta EqtaM ~MlOqkama#jayann | yasmi#nnRuqtava#H | yat pi#tRuyaqj~jEnaq yaja#tE | EqtamEqva lOqkaM ja#yati | yasmi#nnRuqtava#H | RuqtUqnAmEqva sAyu#jyaq-mupai#ti | yad-Ruqtava#H piqtara#H praqjApa#tiM piqtara#M pitRuyaqj~jEnAya#janta | tat pi#tRuyaqj~jasya# pitRuyaj~jaqtvam || 64 (10)",
      "text_type": "brahmana"
    },
    {
      "section_id": "1.4.10.9",
      "file_info": "1.1-1.4",
      "text": "athauSha#dhaya iqmaM dEqvaM trya#mbakai-rayajantaq prathE#maqhIti# | tatOq vai tA a#prathanta | ya EqvaM ~MviqdvA(gg) strya#mbakaiqr-yaja#tE | pratha#tE praqjayA# paqSuBi#H || atha# vAqyuH pa#ramEqShThina(gm)# SunAsIqrIyE#NAyajata | sa EqtaM ~MlOqkama#jayat | yasmi#n-vAqyuH | yacCu#nAsIqrIyE#Naq yaja#tE | EqtamEqva lOqkaM ja#yati | yasmi#n-vAqyuH | 65 (10)",
      "text_type": "brahmana"
    },
    {
      "section_id": "1.4.10.10",
      "file_info": "1.1-1.4",
      "text": "vAqyOrEqva sAyu#jyaq-mupai#ti || braqhmaqvAqdinO# vadanti | pra cA#turmAsyayAqjI-mI#yaqtA(3) na pramI#yaqtA(3) iti# | jIvaqnvA EqSha RuqtUnapyE#ti | yadi# vaqsantA$ praqmIya#tE | vaqsaqntO Ba#vati | yadi# grIqShmE grIqShmaH | yadi# vaqrq.ShAsu# vaqrq.ShAH | yadi# Saqradi# Saqrat | yadiq hEma#n. hEmaqntaH ( ) | RuqturBUqtvA sa#M~MvathsaqramapyE#ti | saqM~MvaqthsaqraH praqjApa#tiH | praqjApa#tiqrvA vaiShaH || 66 (13) (paqriqvaqthsaqramA$pnOti - SunAsIqrIyE#Naq yaja#tE - &jayanth - sahasrayAqjina#mAqpnOti# - vaiSvadEvaqtva(gm) - sA#kamEqdhaira#yajata - saqmaidha#nta - pitRuyaj~jaqtvaM - ja#yatiq yasmi#n vAqyur. - hE#maqnta strINI# ca) (A10) prapAtaka kOrvai with starting words of 1 to 10 anuvAkams :- (uqBayE# - yuqva(gm) suqrAmaq - muda#sthAqn - ni vai - yasya# prAtassavaqna - Ekai#kO - &suqryam - pava#mAnaH - praqjA vai saqtramA#sa - tAqgnirvAva sa#M~MvathsaqrO daSa# ) kOrvai with starting words of 1, 11, 21 series of dasinis :- (uqBayEq vA - uda#sthAqth - sarvA#Bir - maddhyaqtO - &traq vAva - brA$hmaqNEShva - tha# gRuhamEqdhinaq(gm)q ShaTth Sha#ShTiH) first and last word of 4th prapAtakam :- (uqBayEq - vAvaiShaH) || hari#H OM || || kRuShNa yajurvEdIya taittirIya brAhmaNE prathamAShTakE caturthaH prapAThakaH samAptaH || =================",
      "text_type": "brahmana"
    },
    {
      "section_id": "1.5.1.1",
      "file_info": "1.5-1.8",
      "text": "aqgnEH kRutti#kAH | SuqkraM paqrastAq-jjyOti#-raqvastA$t || praqjApa#tE rOhiqNI | Apa#H paqrastAqdOSha#dhayOq &vastA$t || sOma#syEnvaqkA vita#tAni | paqrastAqdvaya#ntOq &vastA$t || ruqdrasya# bAqhU | mRuqgaqyava#H paqrastA$dvikShAqrO#&vastA$t || adi#tyaiq puna#rvasU | vAta#H paqrastA#dAqrdra-maqvastA$t || 1 (10)",
      "text_type": "brahmana"
    },
    {
      "section_id": "1.5.1.2",
      "file_info": "1.5-1.8",
      "text": "bRuhaqspatE$stiqShya#H | juhva#taH paqrastAqd-yaja#mAnA aqvastA$t || saqrpANA#-mASrEqShAH | aqByAqgacCa#ntaH paqrastA#daByAqnRutya#ntOq&vastA$t || piqtRuqNAM maqGAH | ruqdanta#H paqrastA#dapaBraq(gm)qSO#&vastA$t || aqryaqmNaH pUrvEq Palgu#nI | jAqyA paqrastA#dRuShaqBO#&vastA$t || BagaqsyOtta#rE | vaqhaqtava#H paqrastAqdvaha#mAnA aqvastA$t || 2 (10)",
      "text_type": "brahmana"
    },
    {
      "section_id": "1.5.1.3",
      "file_info": "1.5-1.8",
      "text": "dEqvasya# saviqtur. hasta#H | praqsaqvaH paqrastA$th-saqqniraqvastA$t || indra#sya ciqtrA | RuqtaM paqrastA$th-saqtya-maqvastA$t || vAqyOr-niShTyA$ vraqtati#H | paqrastAq-dasi#ddhi-raqvastA$t || iqndrAqgniqyOr viSA#KE | yuqgAni# paqrastA$t-kRuqShamA#NA aqvastA$t || miqtrasyA#-nUrAqdhAH | aqByAqrOha#t-paqrastA#-daqByArU#Dha-maqvastA$t || 3 (10)",
      "text_type": "brahmana"
    },
    {
      "section_id": "1.5.1.4",
      "file_info": "1.5-1.8",
      "text": "indra#sya rOhiqNI | SRuqNat-paqrastA$t-pratiSRuqNa-daqvastA$t || nir.Ru#tyai-mUlaqvar.ha#NI | praqtiqBaq~jjanta#H paqrastA$t-pratiSRuqNantOq&vastA$t || aqpAM pUrvA# aShAqDhAH | varca#H paqrastAqth-sami#ti-raqvastA$t || viSvE#ShAM dEqvAnAq-mutta#rAH | aqBiqjaya#t-paqrastA#-daqBiji#ta-maqvastA$t || viqShNO$H SrOqNA pRuqcCamA#nAH | paqrastAqt-panthA# aqvastA$t || 4 (10)",
      "text_type": "brahmana"
    },
    {
      "section_id": "1.5.1.5",
      "file_info": "1.5-1.8",
      "text": "vasU#nAq(gg)q Sravi#ShThAH | BUqtaM paqrastAqd-BUti#raqvastA$t || indra#sya-SaqtaBi#Shak | viqSvavya#cAH paqrastA$d-viqSvakShi#ti-raqvastA$t || aqjasyaika#padaqH pUrvE$ prOShThapaqdAH | vaiqSvAqnaqraM paqrastA$d-vaiSvAvasaqva-maqvastA$t || ahE$rbuqdhniyaq-syOtta#rE | aqBiqShiq~jcanta#H paqrastA#-daBiShuqNvantOq&vastA$t || pUqShNO rEqvatI$ | gAva#H paqrastA$d-vaqthsA aqvastA$t ( ) || aqSvinO#raSvaqyujau$ | grAma#H paqrastAqthsEnAq &vastA$t || yaqmasyA#paqBara#NIH | aqpaqkar.Sha#ntaH paqrastA#-dapaqvaha#ntOq&vastA$t || pUqrNA-paqScAd{1}, yattE# dEqvA ada#dhuH{2} || 5 (15) 1.5.2 anuvAkaM 2 - karmAnuShThAnArhaH nakShatrarUpaH puNyakAlaH",
      "text_type": "brahmana"
    },
    {
      "section_id": "1.5.2.1",
      "file_info": "1.5-1.8",
      "text": "yat puNyaqM nakSha#tram | tad-baT ku#rvItOpavyuqSham | yaqdA vai sUrya# uqdEti# | athaq nakSha#traqM naiti# | yAva#tiq tatraq sUryOq gacCE$t | yatra# jaGaqnya#M paSyE$t | tAva#ti kurvIta yat kAqrI syAt | puqNyAqha Eqva ku#rutE | Eqva(gm) haq vai yaqj~jEShu#M ca Saqtadyu#mnaM ca mAqthsyO ni#ravasAyaqyAM ca#kAra || 6 (9)",
      "text_type": "brahmana"
    },
    {
      "section_id": "1.5.2.2",
      "file_info": "1.5-1.8",
      "text": "yO vai na#kShaqtriya#M praqjApa#tiqM ~MvEda# | uqBayO#rEnaM ~MlOqkayO$rviduH | hasta# EqvAsyaq hasta#H | ciqtrA Sira#H | niShTyAq hRuda#yam | UqrU viSA#KE | praqtiqShThA &nU#rAqdhAH | EqSha vai na#kShaqtriya#H praqjApa#tiH | ya EqvaM ~MvEda# | uqBayO#rEnaM ~MlOqkayO$rviduH | 7 (10)",
      "text_type": "brahmana"
    },
    {
      "section_id": "1.5.2.3",
      "file_info": "1.5-1.8",
      "text": "aqsmi(gg)ScAq-muShmi(gg)#Sca || yAM kAqmayE#ta duhiqtara#M priqyA syAqditi# | tAM niShTyA#yAM dadyAt | priqyaiva Ba#vati | nEvaq tu punaqrAga#cCati || aqBiqjinnAmaq nakSha#tram | uqpari#ShTA-daShAqDhAnA$m | aqvastA$cCrOqNAyai$ | dEqvAqsuqrAH sam~Mya#ttA Asann | tE dEqvAstasmiqn-nakSha#trEq&Bya#jayann | 8 (10)",
      "text_type": "brahmana"
    },
    {
      "section_id": "1.5.2.4",
      "file_info": "1.5-1.8",
      "text": "yadaqByaja#yann | tada#BiqjitO#&Bijiqttvam | yaM kAqmayE#tA-napajaqyyaM ja#yEqditi# | tamEqtasmiqn-nakSha#trE yAtayEt | aqnaqpaqjaqyyamEqva ja#yati | pAqpapa#rAjitamivaq tu || praqjApa#tiH paqSUna#sRujata | tE nakSha#traM nakShatraq-mupA#tiShThanta | tE saqmAva#nta EqvABa#vann | tE rEqvatIq-mupA#tiShThanta | 9 (10)",
      "text_type": "brahmana"
    },
    {
      "section_id": "1.5.2.5",
      "file_info": "1.5-1.8",
      "text": "tE rEqvatyAqM prABa#vann | tasmA$d-rEqvatyA$M paSUqnAM ku#rvIta | yat kiMcA$rvAqcInaq(gm)q sOmA$t | praiva Ba#vanti || saqliqlaM ~MvA iqdama#ntaqrAsI$t | yadata#rann | tat tAra#kANAM tArakaqtvam | yO vA iqha yaja#tE | aqmu(gm) salOqkaM na#kShatE | tannakSha#trANAM nakShatraqtvam | 10 (10)",
      "text_type": "brahmana"
    },
    {
      "section_id": "1.5.2.6",
      "file_info": "1.5-1.8",
      "text": "dEqvaqgRuqhA vai nakSha#trANi | ya EqvaM ~MvEda# | gRuqhyE#va Ba#vati || yAniq vA iqmAni# pRuthiqvyASciqtrANi# | tAniq nakSha#trANi | tasmA#-daSlIqlanA#ma(gg)-SciqtrE | nAva#syEqnna ya#jEta | yathA# pApAqhE ku#ruqtE | tAqdRugEqva tat || dEqvaqnaqkShaqtrANiq vA aqnyAni# | 11 (10)",
      "text_type": "brahmana"
    },
    {
      "section_id": "1.5.2.7",
      "file_info": "1.5-1.8",
      "text": "yaqmaqnaqkShaqtrANyaqnyAni# | kRutti#kAH prathaqmam | viSA#KE uttaqmam | tAni# dEvanakShaqtrANi# | aqnUqrAqdhAH pra#thaqmam | aqpaqBara#NI-ruttaqmam | tAni# yamanakShaqtrANi# | yAni# dEvanakShaqtrANi# | tAniq dakShi#NEnaq pari#yanti | yAni# yamanakShaqtrANi# | 12 (10)",
      "text_type": "brahmana"
    },
    {
      "section_id": "1.5.2.8",
      "file_info": "1.5-1.8",
      "text": "tAnyutta#rENa || anvE#ShAmarAqthsmEti# | tada#nUrAqdhAH | jyEqShThamE#ShA-mavadhiqShmEti# | tajjyE$ShThaqGnI | mUla#mEShAmavRukShAqmEti# | tan-mU#laqvar.ha#NI | yannAsa#hanta | tada#ShAqDhAH | yadaSlO#Nat | 13 (10)",
      "text_type": "brahmana"
    },
    {
      "section_id": "1.5.2.9",
      "file_info": "1.5-1.8",
      "text": "tacCrOqNA | yadaSRu#NOt | tacCravi#ShThAH | yacCaqta-maBi#Shajyann | tacCaqtaBi#Shak | prOqShThaqpaqdEShUda#yacCanta | rEqvatyA#maravanta | aqSvaqyujO#rayu~jjata | aqpaqBara#NIqShva pA#vahann | tAniq vA EqtAni# yamanakShaqtrANi# ( ) || yAnyEqva dE#vanakShaqtrANi# | tEShu# kurvIta yatkAqrI syAt | puqNyAqha Eqva ku#rutE || 14 (13) 1.5.3 anuvAkaM 3 - karmAnuShThAnArhaH divasaBAgarUpaH hEyOpAdEyakAla viBAgaH",
      "text_type": "brahmana"
    },
    {
      "section_id": "1.5.3.1",
      "file_info": "1.5-1.8",
      "text": "dEqvasya# saviqtuH prAqtaH pra#saqvaH prAqNaH | varu#Nasya sAqyamA#saqvO#&pAqnaH || yat pra#tIqcIna#M prAtaqstanA$t | prAqcIna(gm)# saMgaqvAt | tatO# dEqvA a#gniShTOqmaM nira#mimata | tat-tadAtta#vIryaM nirmAqrgaH || miqtrasya# saMgaqvaH | tat-puNya#M tEjaqsvyaha#H | tasmAqttar.hi# paqSava#H saqmAya#nti || yat pra#tIqcIna(gm)# saMgaqvAt | 15 (10)",
      "text_type": "brahmana"
    },
    {
      "section_id": "1.5.3.2",
      "file_info": "1.5-1.8",
      "text": "prAqcIna#M maqddhyandi#nAt | tatO# dEqvA uqkthya#M nira#mimata | tat-tadAtta#vIryaM nirmAqrgaH || bRuhaqspatE$r maqddhyandi#naH | tat-puNya#M tEjaqsvyaha#H | tasmAqttar.hiq tEkShNi#ShThaM tapati || yat-pra#tIqcIna#M maqddhyandi#nAt | prAqcIna#-maparAqhNAt | tatO# dEqvAH ShO#DaqSinaqM nira#mimata | tattadAtta#vIryaM nirmAqrgaH || 16 (10)",
      "text_type": "brahmana"
    },
    {
      "section_id": "1.5.3.3",
      "file_info": "1.5-1.8",
      "text": "Baga#syAparAqhNaH | tat-puNya#M tEjaqsvyaha#H | tasmA#daparAqhNE ku#mAqryO# Baga#miqcCamA#nA-Scaranti || yat-pra#tIqcIna#maparAqhNAt | prAqcIna(gm)# sAqyAt | tatO# dEqvA a#tirAqtraM nira#mimata | tattadAtta#vIryaM nirmAqrgaH || varu#Nasya sAqyam | tat-puNya#M tEjaqsvyaha#H | tasmAqttar.hiq nAnRu#taM ~MvadEt || 17 (10)",
      "text_type": "brahmana"
    },
    {
      "section_id": "1.5.3.4",
      "file_info": "1.5-1.8",
      "text": "brAqhmaqNO vA a#ShTAviq(gm)qSO nakSha#trANAm | saqmAqnasyAhnaqH pa~jcaq puNyA#niq nakSha#trANi | caqtvArya#SlIqlAni# | tAniq nava# | yacca# paqrastAqnnakSha#trANAqM ~MyaccAqvastA$t | tAnyEkA#daSa | brAqhmaqNO dvA#daqSaH | ya EqvaM ~MviqdvAnth sa#M~MvathsaqraM ~MvraqtaM cara#ti | saqM~MvaqthsaqrENaiqvAsya# vraqtaM guqptaM Ba#vati || saqmAqnasyAhnaqH pa~jcaq puNyA#niq nakSha#trANi ( ) | caqtvArya#SlIqlAni# | tAniq nava# | AqgnEqyI rAtri#H | aiqndramaha#H | tAnyEkA#daSa | AqdiqtyO dvA#daqSaH | ya EqvaM ~MviqdvAnth sa#m~MvathsaqraM ~MvraqtaM cara#ti | saqm~MvaqthsaqrENaiqvAsya# vraqtaM guqptaM Ba#vati || 18 (18) 1.5.4 anuvAkaM 4 - sOmaSEShaBUtA pAtrastutiH.(AdhvarabrAhmaNaSEShaH)",
      "text_type": "brahmana"
    },
    {
      "section_id": "1.5.4.1",
      "file_info": "1.5-1.8",
      "text": "braqhmaqvAqdinO# vadanti | katiq pAtrA#Ni yaqj~jaM ~Mva#haqntIti# | trayO#daqSEti# brUyAt | sa yadbrUqyAt | kastAniq nira#mimIqtEti# | praqjApa#tiqriti# brUyAt | sa yadbrUqyAt | kutaqstAniq nira#mimIqtEti# | Aqtmanaq iti# | prAqNAqpAqnAByA#-mEqvOpA(gg)#-SvantaryAqmau nira#mimIta | 19 (10)",
      "text_type": "brahmana"
    },
    {
      "section_id": "1.5.4.2",
      "file_info": "1.5-1.8",
      "text": "vyAqnAdu#pA(gm)Suq sava#nam | vAqca ai$ndravAyaqvam | daqkShaqkraqtuByA$M maitrAvaruqNam | SrOtrA#dASviqnam | cakShu#ShaH SuqkrA maqnthinau$ | Aqtmana# AgrayaqNam | a~ggE$Bya uqkthya$m | Ayu#ShO dhruqvam | praqtiqShThAyA# RutupAqtrE || yaqj~jaM ~MvAva taM praqjApa#tiqr nira#mimIta ( ) | sa nirmi#tOq nAddhri#yataq sama#vlIyata | sa EqtAn praqjApa#ti-rapivAqpAna#-paSyat | tAnnira#vapat | tairvai sa yaqj~jamapya#vapat | yada#pivAqpA Bava#nti | yaqj~jasyaq dhRutyAq asa#m~MvlayAya || 20 (16) (uqpAq(gg)qSvaqntaqryAqmau nira#mimItA- mimItaq ShaT ca#) (A4) 1.5.5 anuvAkaM 5 - cAturmAsyaSEShA vapanamantrAH, (rAjasUyabrAhmaNam)",
      "text_type": "brahmana"
    },
    {
      "section_id": "1.5.5.1",
      "file_info": "1.5-1.8",
      "text": "RuqtamEqva pa#ramEqShThi | RuqtaM nAtyE#tiq kiM caqna | RuqtE sa#muqdra Ahi#taH | RuqtE BUmi#riqya(gg) SriqtA | aqgnistiqgmEna# SOqciShA$ | tapaq AkrA$nta-muqShNihA$ | SiraqstapaqsyAhi#tam | vaiqSvAqnaqrasyaq tEja#sA | RuqtEnA$syaq niva#rtayE | saqtyEnaq pari#vartayE | 21 (10)",
      "text_type": "brahmana"
    },
    {
      "section_id": "1.5.5.2",
      "file_info": "1.5-1.8",
      "text": "tapa#sAq&syAnu#vartayE | SiqvEnAqsyOpa#vartayE | SaqgmEnA$syAq-Biva#rtayE | tadRuqtaM tath saqtyam | tad-vraqtaM tacCa#kEyam | tEna# SakEyaqM tEna# rAddhyAsam || yad-GaqrmaH paqryava#rtayat | antA$n pRuthiqvyA diqvaH | aqgnirISA#naq Oja#sA | varu#NO dhIqtiBi#H saqha | 22 (10)",
      "text_type": "brahmana"
    },
    {
      "section_id": "1.5.5.3",
      "file_info": "1.5-1.8",
      "text": "indrO# maqrudBiqH saKi#BiH saqha || aqgnistiqgmEna# SOqciShA$ | tapaq AkrA$nta-muqShNihA$ | SiraqstapaqsyAhi#tam | vaiqSvAqnaqrasyaq tEja#sA | RuqtEnA$syaq niva#rtayE | saqtyEnaq pari#vartayE | tapa#sAq &syAnu#vartayE | SiqvEnAqsyOpa#vartayE | SaqgmEnA$syAqBiva#rtayE | 23 (10)",
      "text_type": "brahmana"
    },
    {
      "section_id": "1.5.5.4",
      "file_info": "1.5-1.8",
      "text": "tadRuqtaM tath saqtyam | tad-vraqtaM tacCa#kEyam | tEna# SakEyaqM tEna# rAddhyAsam || yO aqsyAH pRu#thiqvyAstvaqci | niqvaqrtayaqtyOSha#dhIH | aqgnirISA#naq Oja#sA | varu#NO dhIqtiBi#H saqha | indrO# maqrudBiqH saKi#BiH saqha || aqgnistiqgmEna# SOqciShA$ | tapaq AkrA$nta-muqShNihA$ | 24 (10)",
      "text_type": "brahmana"
    },
    {
      "section_id": "1.5.5.5",
      "file_info": "1.5-1.8",
      "text": "SiraqstapaqsyAhi#tam | vaiqSvAqnaqrasyaq tEja#sA | RuqtEnA$syaq niva#rtayE | saqtyEnaq pari#vartayE | tapa#sAq &syAnu#vartayE | SiqvEnAqsyOpa#vartayE | SaqgmEnA$syAq-Biva#rtayE | tadRuqtaM tath saqtyam | tad-vaqtaM tacCa#kEyam | tEna# SakEyaqM tEna# rAddhyAsam || 25 (10)",
      "text_type": "brahmana"
    },
    {
      "section_id": "1.5.5.6",
      "file_info": "1.5-1.8",
      "text": "EkaqM mAsaq-muda#sRujat | paqraqmEqShThI praqjABya#H | tEnA$ByOq mahaq Ava#hat | aqmRutaqM martyA$ByaH | praqjAmanuq prajA#yasE | tadu# tE martyAqmRuta$m | yEnaq mAsA# arddhamAqsAH | Ruqtava#H parivathsaqrAH | yEnaq tE tE$ prajApatE | IqjAqnasyaq nyava#rtayann | 26 (10)",
      "text_type": "brahmana"
    },
    {
      "section_id": "1.5.5.7",
      "file_info": "1.5-1.8",
      "text": "tEnAqhamaqsya brahma#NA | niva#rtayAmi jIqvasE$ || aqgnistiqgmEna# SOqciShA$ | tapaq AkrA$nta-muqShNihA$ | SiraqstapaqsyAhi#tam | vaiqSvAqnaqrasyaq tEja#sA | RuqtEnA$syaq niva#rtayE | saqtyEnaq pari#vartayE | tapa#sAq &syAnu#vartayE | SiqvEnAqsyOpa#vartayE ( ) | SaqgmEnA$syAqBiva#rtayE | tadRuqtaM tath-saqtyam | tad-vraqtaM tacCa#kEyam | tEna# SakEyaqM tEna# rAddhyAsam || 27 (14) 1.5.6 anuvAkaM 6 - cAturmAsyaSEShA vapanavidhi: (rAjasUyabrAhmaNam)",
      "text_type": "brahmana"
    },
    {
      "section_id": "1.5.6.1",
      "file_info": "1.5-1.8",
      "text": "dEqvA vai yad-yaqj~jE &ku#rvata | tadasu#rA akurvata | tE&su#rA UqrddhvaM pRuqShThEByOq nApa#Syann | tE kESAqnagrE#&vapanta | athaq SmaSrU#Ni | athO#papaqkShau | tataqstE&vA$~jca Ayann | parA#&Bavann | yasyaiqvaM ~Mvapa#nti | avA#~gEti | 28 (10)",
      "text_type": "brahmana"
    },
    {
      "section_id": "1.5.6.2",
      "file_info": "1.5-1.8",
      "text": "athOq paraiqva Ba#vati | atha# dEqvA UqrddhvaM pRuqShThEByO#&paSyann | ta u#papaqkShAvagrE#&vapanta | athaq SmaSrU#Ni | athaq kESAn# | tataqstE#&Bavann | suqvaqrgaM ~MlOqkamA#yann | yasyaiqvaM ~Mvapa#nti | Bava#tyAqtmanA$ | athO# suvaqrgaM ~MlOqkamE#ti || 29 (10)",
      "text_type": "brahmana"
    },
    {
      "section_id": "1.5.6.3",
      "file_info": "1.5-1.8",
      "text": "athaiqtan-manu#r-vaqptrE mi#thuqna-ma#paSyat | sa SmaSrUqNyagrE#&vapata | athO#papaqkShau | athaq kESAn# | tatOq vai sa prAjA#yata praqjayA# paqSuBi#H | yasyaiqvaM ~Mvapa#nti | pra praqjayA# paqSuBi#r-mithuqnair jA#yatE || dEqvAqsuqrAH sam~Mya#ttA Asann | tE sa#m~MvathsaqrE vyAya#cCanta | tAn dEqvAScA#tur-mAqsyairEqvABi prAyu#~jjata | 30 (10)",
      "text_type": "brahmana"
    },
    {
      "section_id": "1.5.6.4",
      "file_info": "1.5-1.8",
      "text": "vaiqSvaqdEqvEna# caqturO# mAqsO#&vRu~jjaqtEndra#rAjAnaH | tA~jCIqrq.Shanni cAva#rtayantaq pari# ca | vaqruqNaq praqGAqsai-ScaqturO# mAqsO#&vRu~jjataq varu#NarAjAnaH | tA~jCIqrq.Shanni cAva#rtayantaq pari# ca | sAqkaqmEqdhaiScaqturO# mAqsO#&vRu~jjataq sOma#rAjAnaH | tA~jCIqraq.Shanni cAva#rtayantaq pari# ca | yA sa#m~Mvathsaqra u#pajIqvA &&sI$t | tAmE#ShA-mavRu~jjata | tatO# dEqvA aBa#vann | parA&su#rAH | 31 (10)",
      "text_type": "brahmana"
    },
    {
      "section_id": "1.5.6.5",
      "file_info": "1.5-1.8",
      "text": "ya EqvaM ~MviqdvA(gg)-ScA#turmAqsyair-yaja#tE | BrAtRu#vyasyaiqva mAqsO vRuqktvA | SIqrq.Shanni ca# vaqrtaya#tEq pari# ca | yaiShA sa#m~Mvathsaqra u#pajIqvA | vRuq~gktE tAM BrAtRu#vyasya | kShuqdhA &syaq BrAtRu#vyaqH parA# Bavati || lOqhiqtAqyaqsEnaq niva#rtayatE | yadvA iqmAmaqgnir. RuqtAvAga#tE nivaqrtaya#ti | EqtadEqvainA(gm)# rUqpaM kRuqtvA niva#rtayati | sA tataqH SvaH SvOq BUya#sIq Bava#ntyEti | 32 (10)",
      "text_type": "brahmana"
    },
    {
      "section_id": "1.5.6.6",
      "file_info": "1.5-1.8",
      "text": "prajA#yatE | ya EqvaM ~MviqdvA~MllO#hitAyaqsEna# nivaqrtaya#tE | EqtadEqva rUqpaM kRuqtvA niva#rtayatE | sa tataqH SvaH SvOq BUyAqn-Bava#nnEti | praiva jA#yatE || trEqNyA Sa#laqlyA niva#rtayEta | trINi# trINiq vai dEqvAnA#mRuqddhAni# | trINiq CandA(gm)#si | trINiq sava#nAni | traya# iqmE lOqkAH | 33 (10)",
      "text_type": "brahmana"
    },
    {
      "section_id": "1.5.6.7",
      "file_info": "1.5-1.8",
      "text": "RuqddhyAmEqva tad-vIqrya# EqShu lOqkEShuq prati# tiShThati || yaccA#turmAsyayAq-jyA$tmanOq nAvaqdyEt | dEqvEByaq AvRu#ScyEta | caqtRuqShu ca#tRuShuq mAsE#Shuq niva#rtayEta | paqrOkSha#mEqva tad-dEqvEBya# AqtmanO&va#dyaqtyanA$ vraskAya || dEqvAnAqM ~MvA EqSha AnI#taH | yaScA#turmAsyayAqjI | ya EqvaM ~MviqdvAnni ca# vaqrtaya#tEq pari# ca | dEqvatA# EqvApyE#ti | nAsya# ruqdraH praqjAM paqSU-naqBima#nyatE ( ) || 34 (10) 1.5.7 anuvAkaM 7 - agnicayanaSEShA iShTakOpadhAnamantrAH, tatra saMtatyAKyEShTakAmantrAH",
      "text_type": "brahmana"
    },
    {
      "section_id": "1.5.7.1",
      "file_info": "1.5-1.8",
      "text": "Ayu#ShaH prAqNa(gm) santa#nu | prAqNAda#pAqna(gm) santa#nu | aqpAqnAd vyAqna(gm) santa#nu | vyAqnAccakShuqH santa#nu | cakShu#ShaqH SrOtraq(gm)q santa#nu | SrOtrAqn manaqH santa#nu | mana#sOq vAcaq(gm)q santa#nu | vAqca AqtmAnaq(gm)q santa#nu | Aqtmana#H pRuthiqvI(gm) santa#nu | pRuqthiqvyA aqntari#kShaq(gm)q santa#nu ( ) | aqntari#kShAqd-divaq(gm)q santa#nu | divaqH suvaqH santa#nu || 35 (12) (aqntari#kShaq(gm)q santa#nuq dvE ca#) (A7) 1.5.8 anuvAkaM 8 - agnicayanaSEShA tharvaSirO&BidhAnAnAmiShTakAnAM mantrAH",
      "text_type": "brahmana"
    },
    {
      "section_id": "1.5.8.1",
      "file_info": "1.5-1.8",
      "text": "indrO# dadhIqcO aqsthaBi#H | vRuqtrANya pra#tiShkutaH | jaqGAna# navaq tIrnava# || iqcCannaSva#syaq yacCira#H | parva#tEqShvapa# Sritam | tad-vi#dacCaryaqNAva#ti || atrA ha qgOrama#nvata | nAmaq tvaShTu#rapIqcya$m | iqtthA caqndrama#sO gRuqhE || indraqmidgAqthinO# bRuqhat | 36 (10)",
      "text_type": "brahmana"
    },
    {
      "section_id": "1.5.8.2",
      "file_info": "1.5-1.8",
      "text": "indra#maqrkEBi#raqrkiNa#H | indraqM ~MvANI#ranUShata || indraq iddharyOqH sacA$ | saMmi#Slaq Ava#cOq yujA$ | indrO# vaqjrI hi#raqNyaya#H || indrO# dIqrGAyaq cakSha#sE | A sUrya(gm)# rOhayad-diqvi | vi gOBiqradri#mairayat || indraq vAjE#Shu nO ava | saqhasra# pradhanEShu ca | 37 (10)",
      "text_type": "brahmana"
    },
    {
      "section_id": "1.5.8.3",
      "file_info": "1.5-1.8",
      "text": "uqgra uqgrABi#rUqtiBi#H || tamindra#M ~MvAjayAmasi | maqhE vRuqtrAyaq hanta#vE | sa vRuShA# vRuShaqBO Bu#vat || indraqH sadAma#nE kRuqtaH | Oji#ShThaqH sa balE# hiqtaH | dyuqmnI SlOqkI sa sauqmya#H || giqrA vajrOq na saMBRu#taH | saba#lOq ana#pacyutaH | vaqvaqkShu-ruqgrO astRu#taH ( ) || 38 (10) 1.5.9 anuvAkaM 9 - sOmaSEShaBUtA iShTayaH. (AdhvarabrAhmaNam)",
      "text_type": "brahmana"
    },
    {
      "section_id": "1.5.9.1",
      "file_info": "1.5-1.8",
      "text": "dEqvAqsuqrAH sam~Mya#ttA Asann | sa praqjApa#tiqrindra#M jyEqShThaM puqtramapaq nya#dhatta | nEdE#naqmasu#rAq balI#yA(gm) sO&hanaqnniti# | praqhrAdO# haq vai kA#yAdhaqvaH | viqrOca#naq(gg)q svaM puqtramapaq nya#dhatta | nEdE#naM dEqvA a#hanaqnniti# | tE dEqvAH praqjApa#ti-mupasaqmEtyO#cuH | nArAqjaka#sya yuqddhama#sti | indraqmanvi#cCAqmEti# | taM ~Mya#j~jakraqtuBiq-ranvai$cCann | 39 (10)",
      "text_type": "brahmana"
    },
    {
      "section_id": "1.5.9.2",
      "file_info": "1.5-1.8",
      "text": "taM ~Mya#j~jakraqtuBiqrnAnva#vindann | tamiShTi#Biq-ranvai$cCann | tamiShTi#Biq-ranva#vindann | tadiShTI#nA-miShTiqtvam | EShTa#yO haq vai nAma# | tA iShTa#yaq ityAca#kShatE paqrOkShE#Na | paqrOkSha#priyA ivaq hi dEqvAH || tasmA# EqtamA$gnAvaiShNaqva-mEkA#daSakapAlaM dIkShaqNIyaqM nira#vapann | tada#paqdrutyA#tanvata | tAnpa#tnI sam~MyAqjAntaq upA#nayann | 40 (10)",
      "text_type": "brahmana"
    },
    {
      "section_id": "1.5.9.3",
      "file_info": "1.5-1.8",
      "text": "tE tada#M tamEqva kRuqtvOda#dravann || tE prA#yaqNIya#maqBi saqmArO#hann | tada#paqdrutyA#tanvata | tA~jCaqm~Myva#ntaq upA#nayann | tE tada#taMmEqva kRuqtvOda#dravann || ta A#tiqthyamaqBi saqmArO#hann | tada#paqdrutyA#tanvata | tAniDA$ntaq upA#nayann | tE tada#taMmEqva kRuqtvOda#dravann | tasmA# dEqtA Eqtada#ntAq iShTa#yaqH saMti#ShThantE || 41(10)",
      "text_type": "brahmana"
    },
    {
      "section_id": "1.5.9.4",
      "file_info": "1.5-1.8",
      "text": "Eqva(gm) hi dEqvA aku#rvata | iti# dEqvA a#kurvata | ityuq vai ma#nuqShyA$H kurvatE || tE dEqvA U#cuH | yadvA iqdamuqccair-yaqj~jEnaq carA#ma | tannO&su#rAH pAqpmA&nu#vindanti | uqpAq(gm)qSU#paqsadA# carAma | tathAq nO&su#rAH pAqpmA nAnu#vEthsyaqntIti# | ta u#pAq(gm)qSU#paqsada#-matanvata | tiqsra Eqva sA#midhEqnIraqnUcya# | 42 (10)",
      "text_type": "brahmana"
    },
    {
      "section_id": "1.5.9.5",
      "file_info": "1.5-1.8",
      "text": "sruqvENA#GAqra-mAqGArya# | tiqsraH parA#cIq-rAhu#tIr. huqtvA | sruqvENO#paqsada#M juhaqvA~jca#kruH | uqgraM ~MvacOq apA#vadhIM tvEqShaM ~MvacOq apA#vadhIq(gg)q svAhEti# | aqSaqnaqyAqpiqpAqsE haq vA uqgraM ~Mvaca#H | Ena#Scaq vaira#hatyaM ca tvEqShaM ~Mvaca#H | Eqta(gm) haq vAva tacca#turddhAvihiqtaM pAqpmAna#M dEqvA apa#jaGnirE || tathO# EqvaitadE#vaqM ~Mvidyaja#mAnaH | tiqsra Eqva sA#midhEqnIraqnUcya# | sruqvENA#GAqra-mAqGArya# | 43 (10)",
      "text_type": "brahmana"
    },
    {
      "section_id": "1.5.9.6",
      "file_info": "1.5-1.8",
      "text": "tiqsraH parA#cIqrAhu#tIr. huqtvA | sruqvENO#paqsada#M juhOti | uqgraM ~MvacOq apA#vadhIM tvEqShaM ~MvacOq apA#vadhIq(gg)q svAhEti# | aqSaqnaqyAqpiqpAqsE haq vA uqgraM ~Mvaca#H | Ena#Scaq vaira#hatyaM ca tvEqShaM ~Mvaca#H | EqtamEqva tacca#turddhA-vihiqtaM pAqpmAnaqM ~Myaja#mAqnO&pa#hatE || tE#&BiqnIyaiqvAha#H paqSumA-&la#Banta | ahna# Eqva tad-dEqvA ava#rtiM pAqpmAna#M mRuqtyumapa#jaGnirE | tEnA#BiqnIyE#vaq rAtrEqH prAca#rann | rAtri#yA Eqva tad-dEqvA ava#rtiM pAqpmAna#M mRuqtyumapa#jaGnirE || 44 (10)",
      "text_type": "brahmana"
    },
    {
      "section_id": "1.5.9.7",
      "file_info": "1.5-1.8",
      "text": "tasmA#daBiqnIyaiqvAha#H paqSumAla#BEta | ahna# Eqva tad-yaja#mAqnO &va#rtiM pAqpmAnaqM BrAtRu#vyAqnapa#nudatE | tEnA#BiqnIyE#vaq rAtrEqH praca#rEt | rAtri#yA Eqva tad-yaja#mAqnO &va#rtiM pAqpmAnaqM BrAtRu#vyAqnapa#nudatE || sa EqSha u#pavasaqthIyE &ha#n-dvidEvaqtya#H paqSurAla#ByatE | dvaqyaM ~MvA aqsmin ~MlOqkE yaja#mAnaH | asthi# ca mAq(gm)qsaM ca# | asthi# caiqva tEna# mAq(gm)qsaM caq yaja#mAnaqH sa(gg) sku#rutE || tA vA EqtAH pa~jca# dEqvatA$H | aqgnIShOmA#-vaqgnir-miqtrAvaru#Nau ( ) | 45 (10)",
      "text_type": "brahmana"
    },
    {
      "section_id": "1.5.9.8",
      "file_info": "1.5-1.8",
      "text": "paq~jcaqpaq~jcI vai yaja#mAnaH | tva~gmAq(gm)q sa(gg) snAvAsthi# maqjjA | EqtamEqva tatpa#~jcadhA vihiqtamAqtmAna#M ~MvaruNapAqSAn-mu#~jcati | BEqShaqjatA#yai nirvaruNaqtvAya# || ta(gm) saqptaBiqH CandO#BiH prAqtara#hvayann | tasmA$thsaqpta ca#turuttaqrANiq CandA(gm)#si prAtaranuvAqkE&nU$cyantE || tamEqtayO#-pasaqmEtyO-pA#sIdann | upA$smai gAyatA naraq iti# | tasmA# dEqtayA# bahiShpavamAqna u#paqsadya#H || 46 (9) (aiqcCaqn - naqnaqyaq(gg)q - stiqShThaqntEq - &nUcyAq - nUcya# sruqvENA#GAqramAqGAryaq - rAtri#yA Eqva tad dEqvA ava#rtiM pAqpmAnaM# mRuqtyumapa#jaGnirE - miqtrAvaru#Nauq - +nava# ca ) (A9) Special kOrvai (dEqvA yaja#mAnO dEqvA dEqvA yaja#mAnOq yaja#mAnO&laBantaq prAca#ra~MllaBEtaq praca#rEqdAla#BaqntAla#BEta mRuqtyumapa#jaGnirEq BrAtRu#vyAn) 1.5.10 anuvAkaM 10 - trivRudAdistOmarUpANi sOma~ggAni. (AdhvarabrAhmaNam)",
      "text_type": "brahmana"
    },
    {
      "section_id": "1.5.10.1",
      "file_info": "1.5-1.8",
      "text": "sa sa#muqdra u#ttaraqtaH prAjva#lad-BUmyaqntEna# | EqSha vAva sa sa#muqdraH | yaccAtvA#laH | EqSha u# vEqva sa BU$myaqntaH | yadvE$dyaqntaH | tadEqtat-tri#SaqlaM tri#pUruqSham | tasmAqt-taM tri#vitaqstaM Ka#nanti || sa su#varNarajaqtAByA$M kuqSIByAqM pari#gRuhIta AsIt | taM ~MyadaqsyA addhyaqjana#yann | tasmA#dAdiqtyaH | 47 (10)",
      "text_type": "brahmana"
    },
    {
      "section_id": "1.5.10.2",
      "file_info": "1.5-1.8",
      "text": "athaq yath su#varNarajaqtAByA$M kuqSIByAqM pari#gRuhItaq AsI$t | sA&sya# kauSiqkatA$ || taM triqvRutAq&Bi prAstu#vata | taM triqvRutA &&da#data | taM triqvRutA &&ha#rann | yAva#tI triqvRutOq mAtrA$ || taM pa#~jcadaqSEnAqBi prAstu#vata | taM pa#~jcadaqSEnAda#data | taM pa#~jcadaqSEnAha#rann | yAva#tI pa~jcadaqSasyaq mAtrA$ | 48 (10)",
      "text_type": "brahmana"
    },
    {
      "section_id": "1.5.10.3",
      "file_info": "1.5-1.8",
      "text": "ta(gm) sa#ptadaqSEnAqBi prAstu#vata | ta(gm) sa#ptadaqSEnAda#data | ta(gm) sa#ptadaqSEnAha#rann | yAva#tI saptadaqSasyaq mAtrA$ | tasya# saptadaqSEna# hriqyamA#Nasyaq tEjOq harO#&patat | tamE#kaviq(gm)q SEnAqBi prAstu#vata | tamE#kaviq(gm)qSEnAda#data | tamE#kaviq(gm)qSEnAha#rann | yAva#tyEkaviq(gm)qSasyaq mAtrA$ || tE yat-triqvRutA$ stuqvatE$ | 49 (10)",
      "text_type": "brahmana"
    },
    {
      "section_id": "1.5.10.4",
      "file_info": "1.5-1.8",
      "text": "triqvRutaiqva tad-yaja#mAnaqmAda#datE | taM triqvRutaiqva ha#ranti | yAva#tI triqvRutOq mAtrA$ | aqgnirvai triqvRut | yAvaqdvA aqgnErdaha#tO dhUqma uqdEtyAnuqvyEti# | tAva#tI triqvRutOq mAtrA$ | aqgnErEqvainaqM tat | mAtrAq(gm)q sAyu#jya(gm) salOqkatA$M gamayanti || athaq yatpa#~jcadaqSEna# stuqvatE$ | paq~jcaqdaqSEnaiqva tad-yaja#mAnaq-mAda#datE | 50 (10)",
      "text_type": "brahmana"
    },
    {
      "section_id": "1.5.10.5",
      "file_info": "1.5-1.8",
      "text": "taM pa#~jcadaqSEnaiqva ha#ranti | yAva#tI pa~jcadaqSasyaq mAtrA$ | caqndramAq vai pa#~jcadaqSaH | EqSha hi pa#~jcadaqSyAma#pakShIqyatE$ | paq~jcaqdaSyA-mA#pUqryatE$ | caqndrama#sa EqvainaqM tat | mAtrAq(gm)q sAyu#jya(gm) salOqkatA$M gamayanti | athaq yathsa#ptadaqSEna# stuqvatE$ | saqptaqdaqSEnaiqva tad-yaja#mAnaqmAda#datE | ta(gm) sa#ptadaqSEnaiqva ha#ranti | 51 (10)",
      "text_type": "brahmana"
    },
    {
      "section_id": "1.5.10.6",
      "file_info": "1.5-1.8",
      "text": "yAva#tI saptadaqSasyaq mAtrA$ | praqjApa#tiqrvai sa#ptadaqSaH | praqjApa#tErEqvainaqM tat | mAtrAq(gm)q sAyu#jya(gm) salOqkatA$M gamayanti | athaq yadE#kaviq(gm)qSEna# stuqvatE$ | Eqkaqviq(gm)qSEnaiqva tad-yaja#mAnaq-mAda#datE | tamE#kaviq(gm)qSEnaiqva ha#ranti | yAva#tyEkaviq(gm)qSasyaq mAtrA$ | aqsau vA A#diqtya E#kaviq(gm)qSaH | AqdiqtyasyaiqvainaqM tat | 52 (10)",
      "text_type": "brahmana"
    },
    {
      "section_id": "1.5.10.7",
      "file_info": "1.5-1.8",
      "text": "mAtrAq(gm)q sAyu#jya(gm) salOqkatA$M gamayanti || tE kuqSyau$ | vya#Gnann | tE a#hOrAqtrE a#BavatAm | aha#rEqva suqvarNA# &Bavat | raqjaqtA rAtri#H | sa yadA#diqtya uqdEti# | EqtAmEqva tathsuqvarNA$M kuqSImanuq samE#ti | athaq yada#staqmEti# | EqtAmEqva tad-ra#jaqtAM kuqSImanuq sam~Mvi#Sati ( ) || praqhrAdO# haq vai kA#yAdhaqvaH | viqrOca#naq(gg)q svaM puqtramudA$syat | sa pra#daqrO#&Bavat | tasmA$t pradaqrAdu#daqkaM nAcA#mEt || 53 (14) 1.5.11 anuvAkaM 11 - savanIyapaSupurODASAH (AdhvarabrAhmaNam)",
      "text_type": "brahmana"
    },
    {
      "section_id": "1.5.11.1",
      "file_info": "1.5-1.8",
      "text": "yE vai caqtvAraqH stOmA$H | kRuqtaM tat | athaq yE pa~jca# | kaliqH saH | tasmAqccatu#ShTOmaH | taccatu#ShTOmasya catuShTOmaqtvam || tadA#huH | kaqtaqmAniq tAniq jyOtI(gm)#Shi | ya Eqtasyaq stOmAq iti# | triqvRut-pa#~jcadaqSaH sa#ptadaqSa E#kaviq(gm)qSaH | 54 (10)",
      "text_type": "brahmana"
    },
    {
      "section_id": "1.5.11.2",
      "file_info": "1.5-1.8",
      "text": "EqtAniq vAva tAniq jyOtI(gm)#Shi | ya Eqtasyaq stOmA$H || sO$&bravIt | saqptaqdaqSEna# hriqyamA#NOq vya#lESiShi | BiqShajya#taq mEti# | tamaqSvinau# dhAqnABi#-raBiShajyatAm | pUqShA ka#raqmBENa# | BAra#tI parivAqpENa# | miqtrAvaru#Nau payaqsya#yA || tadA#huH | 55 (10)",
      "text_type": "brahmana"
    },
    {
      "section_id": "1.5.11.3",
      "file_info": "1.5-1.8",
      "text": "yadaqSviByA$M dhAqnAH | pUqShNaH ka#raqmBaH | BAra#tyai parivAqpaH | miqtrAvaru#NayOH payaqsyA&tha# | kasmA#dEqtEShA(gm)# haqviShAqmindra#mEqva ya#jaqntIti# | EqtA hyE#naM dEqvatAq iti# brUyAt | Eqtair. haqvirBiq-raBi#Shajyaq(gg)q-stasmAqditi# || taM ~Mvasa#vOq&ShTAka#pAlEna prAtassavaqnE#&BiShajyann | ruqdrA EkA#daSakapAlEnaq mAddhya#ndinEq sava#nE | viSvE# dEqvA dvAda#SakapAlEna tRutIyasavaqnE || 56 (10)",
      "text_type": "brahmana"
    },
    {
      "section_id": "1.5.11.4",
      "file_info": "1.5-1.8",
      "text": "sa yadaqShTAka#pAlAn prAtassavaqnE kuqryAt | EkA#daSakapAlAqn mAddhya#ndinEq sava#nE | dvAda#SakapAlA(gg) stRutIya savaqnE | vilO#maq tad-yaqj~jasya# kriyEta | EkA#daSakapAlAnEqva prA#tassavaqnE ku#ryAt | EkA#daSakapAlAqn mAddhya#ndinEq sava#nE | EkA#daSakapAlA(gg) stRutIya savaqnE | yaqj~jasya# salOmaqtvAya# || tadA#huH | yad vasU#nAM prAtassavaqnam ( ) | ruqdrANAqM mAddhya#ndinaq(gm)q sava#nam | viSvE#ShAM dEqvAnA$M tRutIyasavaqnam | athaq kasmA#dEqtEShA(gm)# haqviShAqmindra#mEqva ya#jaqntIti# | EqtA hyE#naM dEqvatAq iti# brUyAt | Eqtair. haqvirBiqraBi#Shajyaq(gg)q stasmAqditi# || 57 (15) (Eqkaqviq(gm)qSa-A#hu-stRutIyasavaqnE-prA#tassavaqnaM pa~jca# ca) (A11) 1.5.12 anuvAkaM 12 - saptaCandAMsi prapa~jcyantE (AdhvarabrAhmaNam)",
      "text_type": "brahmana"
    },
    {
      "section_id": "1.5.12.1",
      "file_info": "1.5-1.8",
      "text": "tasyAvA#cO&vapAqdAda#biBayuH | tamEqtEShu# saqptasuq Canda#H svaSrayann | yadaSra#yann | tacCrA#yaqntIya#sya SrAyantIyaqtvam | yadavA#rayann | tad vA#ravaqntIya#sya vAravantIyaqtvam || tasyAvA#ca EqvAva#pAqdAda#biBayuH | tasmA# EqtAni# saqpta ca#turuttaqrANiq CandAq(gg)qsyupA#dadhuH | tEShAqmatiq trINya#ricyanta | na trINyuda#Bavann | 58 (10)",
      "text_type": "brahmana"
    },
    {
      "section_id": "1.5.12.2",
      "file_info": "1.5-1.8",
      "text": "sa bRu#haqtImEqvA-spRu#Sat | dvAByA#maqkSharA$ByAm | aqhOqrAqtrAByA#mEqva || tadA#huH | kaqtaqmA sA dEqvAkSha#rA bRuhaqtI | yasyAqM tat praqtyati#ShThat | dvAda#Sa paurNamAqsya#H | dvAdaqSAShTa#kAH | dvAda#SAmAvAqsyA$H | EqShA vAva sA dEqvAkSha#rA bRuhaqtI | 59 (10)",
      "text_type": "brahmana"
    },
    {
      "section_id": "1.5.12.3",
      "file_info": "1.5-1.8",
      "text": "yasyAqM tat praqtyati#ShThaqditi# || yAni# caq CandA(gg)#-syaqtyari#cyanta | yAni# caq nOdaBa#vann | tAniq nirvI$ryANi hIqnAnya#manyanta | sA &bra#vId-bRuhaqtI | mAmEqva BUqtvA | mAmupaq sa(gg) Sra#yaqtEti# | caqturBi#raqkSharai#-ranuqShTug-bRu#haqtIM nOda#Bavat | caqturBi#raqkSharai$H paq~gktir-bRu#haqtI-matya#ricyata | tasyA#mEqtAni# caqtvAryaqkSharA$Nya-paqcCidyA#-dadhAt | 60 (10)",
      "text_type": "brahmana"
    },
    {
      "section_id": "1.5.12.4",
      "file_info": "1.5-1.8",
      "text": "tE bRu#haqtI Eqva BUqtvA | bRuqhaqtImupaq sama#SrayatAm || aqShTAqBi-raqkSharai#ruqShNig-bRu#haqtIM nOda#Bavat | aqShTAqBiraqkSharai$striqShTug-bRu#haqtI-matya#ricyata | tasyA#mEqtA-nyaqShTAvaqkSharA$Nya-paqcCidyA#dadhAt | tE bRu#haqtI Eqva BUqtvA | bRuqhaqtImupaq sama#SrayatAm | dvAqdaqSaBi#-raqkSharai$r-gAyaqtrI-bRu#haqtIM nOda#Bavat | dvAqdaqSaBi#-raqkSharaiqr-jaga#tI-bRuhaqtI-matya#ricyata | tasyA#mEqtAniq dvAda#SAqkSharA$Nya-paqcCidyA#dadhAt | 61 (10)",
      "text_type": "brahmana"
    },
    {
      "section_id": "1.5.12.5",
      "file_info": "1.5-1.8",
      "text": "tE bRu#haqtI Eqva BUqtvA | bRuqhaqtImupaq sama#SrayatAm || sO$&bravIt-praqjApa#tiH | CandA(gm)#siq rathO# mE Bavata | yuqShmABi#-raqhamEqta-maddhvA#naqmanuq saMca#rAqNIti# | tasya# gAyaqtrI caq jaga#tI ca paqkShAva#BavatAm | uqShNikca# triqShTupcaq praShTyau$ | aqnuqShTupca# paq~gktiScaq dhuryau$ | bRuqhaqtyE#vOddhira#Bavat | sa EqtaM Ca#ndOraqthamAqsthAya# ( ) | EqtamaddhvA#naqmanuq sama#carat | Eqta(gm) haq vai Ca#ndOraqthamAqsthAya# | EqtamaddhvA#naqmanuq saMca#rati | yEnaiqSha Eqtath saqcaMra#ti | ya EqvaM ~MviqdvAnth-sOmE#naq yaja#tE | ya u#cainamEqvaM ~MvEda# || 62 (16) prapAtaka kOrvai with starting words of 1 tO 12 anuvAkams :- (aqgnEH kRutti#kAq - yat puNya#M - dEqvasya# saviqtur - bra#hmavAqdinaqH ka - tyRuqtamEqva - dEqvA vA - Ayu#ShaH prAqNa - mindrO# dadhIqcO -dE#vAsuqrAH sa praqjApa#tiqH - sa sa#muqdrO - yE vai caqtvAraq - stasyAvA#cOq dvAda#Sa) kOrvai with starting words of 1, 11, 21 series of dasinis :- (aqgnEH kRutti#kA - dEvagRuqhA - RuqtamEqva - vai$SvadEqvEnaq - tE tada#ntaq - taM pa#~jcadaqSEnaq - tE bRu#haqtI Eqva dviSha#ShTiH) first and last word of 5th prapAtakam :- (aqgnEH kRutti#kAq - ya u #cainamEqvaM ~MvEda#) || hari#H OM || || kRuShNa yajurvEdIya taittirIya brAhmaNE prathamAShTakE pa~jcamaH prapAThakaH samAptaH | APPENDIX FOR 1.5.1.5",
      "text_type": "brahmana"
    },
    {
      "section_id": "1.5.1.5",
      "file_info": "1.5-1.8",
      "text": "pUqrNA-paqScAd{1}, yattE# dEqvA ada#dhuH{2} pUqrNA paqScAduqta pUqrNA puqrastAqdunma#dhyaqtaH pau$rNamAqsI ji#gAya | tasyA$n dEqvA adhi# saqM~Mvasa#nta uttaqmE nAka# iqha mA#dayantAM || yattE# dEqvA ada#dhu rBAgaqdhEyaqmamA#vAsyE saqM~Mvasa#ntO mahiqtvA | sAnO# yaqj~jaM pi#pRuhi viSvavArE raqyiM nO# dhEhi suBagE suqvIra$M || (Appearing in TS 3.5.1.1) =================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.6 prathamAShTakE ShaShThaH prapAThakaH - rAjasUyAnubrAhmaNaM 1.6.1 anuvAkaM 1 - anumatyAdyA iShTayaH",
      "text_type": "brahmana"
    },
    {
      "section_id": "1.6.1.1",
      "file_info": "1.5-1.8",
      "text": "anu#matyai purOqDASa#-maqShTAka#pAlaqM nirva#pati | yE praqtya~jcaqH SamyA#yA avaqSIya#ntE | tannair.#Ruqta-mEka#kapAlam | iqyaM ~MvA anu#matiH | iqyaM nir.Ru#tiH | naiqr.qRuqtEnaq pUrvE#Naq praca#rati | pAqpmAna#mEqva nir.Ru#tiqM pUrvA$M niqrava#dayatE | Eka# kapAlO Bavati | Eqkaqdhaiva nir.Ru#tiM niqrava#dayatE | yadahu#tvAq gAr.ha#patya IqyuH | 1 (10)",
      "text_type": "brahmana"
    },
    {
      "section_id": "1.6.1.2",
      "file_info": "1.5-1.8",
      "text": "ruqdrO BUqtvA&gnira#nUqtthAya# | aqddhvaqryuM caq yaja#mAnaM ca hanyAt | vIhiq svAhA &&hu#tiM juShAqNa ityA#ha | Ahu#tyaiqvaina(gm)# Samayati | nArtiqmArcCa#-tyaddhvaqryurna yaja#mAnaH | EqkOqlmuqkEna# yanti | taddhi nir.Ru#tyai BAgaqdhEya$m | iqmAM diSa#M ~Myanti | EqShA vai nir.Ru#tyaiq dik | svAyA#mEqva diqSi nir.Ru#tiM niqrava#dayatE | 2 (10)",
      "text_type": "brahmana"
    },
    {
      "section_id": "1.6.1.3",
      "file_info": "1.5-1.8",
      "text": "svakRu#taq iri#NE juhOti pradaqrE vA$ | Eqtadvai nir.Ru#tyA Aqyata#nam | sva EqvAyata#nEq nir.Ru#tiM niqrava#dayatE | EqSha tE# nir.RutE BAqga ityA#ha | nirdi#SatyEqvainA$m | BUtE# haqviShma#tyaqsItyA#ha | BUti#mEqvOpAva#rtatE | muq~jcEmama(gm)ha#saq ityA#ha | a(gm)ha#sa Eqvaina#M mu~jcati | aq~gguqShThAByA$M juhOti | 3 (10)",
      "text_type": "brahmana"
    },
    {
      "section_id": "1.6.1.4",
      "file_info": "1.5-1.8",
      "text": "aqntaqta Eqva nir.Ru#tiM niqrava#dayatE | kRuqShNaM ~MvAsa#H kRuqShNatU#ShaqM dakShi#NA | Eqtad-vai nir.Ru#tyai rUqpam | rUqpENaiqva nir.Ru#tiM niqrava#dayatE | apra#tIkShaqmAya#nti | nir.Ru#tyA aqntar.hi#tyai | svAhAq namOq ya iqdaM caqkArEtiq punaqrEtyaq gAr.ha#patyE juhOti | Ahu#tyaiqva na#maqsyantOq gAr.ha#patya-muqpAva#rtantE | AqnuqmaqtEnaq praca#rati | iqyaM ~MvA anu#matiH | 4 (10)",
      "text_type": "brahmana"
    },
    {
      "section_id": "1.6.1.5",
      "file_info": "1.5-1.8",
      "text": "iqyamEqvAsmai# rAqjyamanu#manyatE | dhEqnur-dakShi#NA | iqmAmEqva dhEqnuM ku#rutE | AqdiqtyaM caqruM nirva#pati | uqBayI$ShvEqva praqjAsvaqBiShi#cyatE | daivI#Shu caq mAnu#ShIShu ca | varOq dakShi#NA | varOq hi rAqjya(gm) samRu#ddhyai | AqgnAqvaiqShNaqva-mEkA#daSakapAlaqM nirva#pati | aqgniH sarvA# dEqvatA$H | 5 (10)",
      "text_type": "brahmana"
    },
    {
      "section_id": "1.6.1.6",
      "file_info": "1.5-1.8",
      "text": "viShNu#ryaqj~jaH | dEqvatA$Scaiqva yaqj~jaM cAva# rundhE | vAqmaqnO vaqhI dakShi#NA | yad-vaqhI | tEnA$gnEqyaH | yad-vA#maqnaH | tEna# vaiShNaqvaH samRu#ddhyai | aqgnIqShOqmIyaq-mEkA#daSakapAlaqM nirva#pati | aqgnIShOmA$ByAqM ~MvA indrO# vRuqtrama#haqnniti# | yada#gnIShOqmIyaq-mEkA#daSakapAlaM niqrvapa#ti | 6 (10)",
      "text_type": "brahmana"
    },
    {
      "section_id": "1.6.1.7",
      "file_info": "1.5-1.8",
      "text": "vArtra#GnamEqva viji#tyai | hira#NyaqM dakShi#NAq samRu#ddhyai | indrO# vRuqtra(gm) haqtvA | dEqvatA#BiScEndriqyENa# caq vyA$rddhyata | sa Eqtamai$ndrAqgna-mEkA#daSakapAla-mapaSyat | tannira#vapat | tEnaq vai sa dEqvatA$ScEndriqyaM cAvA#rundha | yadai$ndrAqgna-mEkA#daSakapAlaM niqrvapa#ti | dEqvatA$Scaiqva tEnE$ndriqyaM caq yaja#mAqnO&va# rundhE | RuqShaqBO vaqhI dakShi#NA | 7 (10)",
      "text_type": "brahmana"
    },
    {
      "section_id": "1.6.1.8",
      "file_info": "1.5-1.8",
      "text": "yad-vaqhI | tEnA$gnEqyaH | yadRu#ShaqBaH | tEnaiqndraH samRu#ddhyai | AqgnEqyamaqShTAka#pAlaqM nirva#pati | aiqndraM dadhi# | yadA$gnEqyO Bava#ti | aqgnirvai ya#j~jamuqKam | yaqj~jaqmuqKamEqvarddhi#M puqrAstA$ddhattE | yadaiqndraM dadhi# | 8 (10)",
      "text_type": "brahmana"
    },
    {
      "section_id": "1.6.1.9",
      "file_info": "1.5-1.8",
      "text": "iqndriqyamEqvAva# rundhE | RuqShaqBO vaqhI dakShi#NA | yadvaqhI | tEnA$gnEqyaH | yadRu#ShaqBaH | tEnaiqndraH samRu#ddhyai | yAva#tIqrvai praqjA OSha#dhInAq-mahu#tAnAq-mAS~jann# | tAH parA#&Bavann | AqgraqyaqNaM Ba#vati huqtAdyA#ya | yaja#mAnaqsyApa#rABAvAya | 9 (10)",
      "text_type": "brahmana"
    },
    {
      "section_id": "1.6.1.10",
      "file_info": "1.5-1.8",
      "text": "dEqvA vA OSha#dhIShvAqjima#yuH | tA i#ndrAqgnI uda#jayatAm | tAvEqtamai$ndrAqgnaM dvAda#SakapAlaqM nira#vRuNAtAm | yadai$ndrAqgnO Bavaqtyujji#tyai | dvAda#SakapAlO Bavati | dvAda#Saq mAsA$H sam~MvathsaqraH | saqm~MvaqthsaqrENaiqvAsmAq annaqmava#rundhE | vaiqSvaqdEqvaScaqrur Ba#vati | vaiqSvaqdEqvaM ~MvA anna$m | anna#mEqvAsmai$ svadayati | 10 (10)",
      "text_type": "brahmana"
    },
    {
      "section_id": "1.6.1.11",
      "file_info": "1.5-1.8",
      "text": "praqthaqmaqjO vaqthsO dakShi#NAq samRu#ddhyai | sauqmya(gg) SyA#mAqkaM caqruM nirva#pati | sOmOq vA a#kRuShTapaqcyasyaq rAjA$ | aqkRuqShTaqpaqcyamEqvAsmai$ svadayati | vAsOq dakShi#NA | sauqmya(gm)hi dEqvata#yAq vAsaqH samRu#ddhyai | sara#svatyai caqruM nirva#pati | sara#svatE caqrum | miqthuqnamEqvAva# rundhE | miqthuqnau gAvauq dakShi#NAq samRu#ddhyai ( ) | Etiq vA EqSha ya#j~jamuqKAdRuddhyA$H | yO$&gnErdEqvatA#yAq Eti# | aqShTAvEqtAni# haqvI(gm)Shi# Bavanti | aqShTAkSha#rA gAyaqtrI | gAqyaqtrO$&gniH | tEnaiqva ya#j~jamuqKAdRuddhyA# aqgnErdEqvatA#yaiq naiti# || 11 (16) 1.6.2 anuvAkaM 2- cAturmAsyE vaiSvadEvahavIMShi",
      "text_type": "brahmana"
    },
    {
      "section_id": "1.6.2.1",
      "file_info": "1.5-1.8",
      "text": "vaiqSvaqdEqvEnaq vai praqjApa#tiH praqjA a#sRujata | tAH sRuqShTA na prAjA#yanta | sO$&gnira#kAmayata | aqhamiqmAH praja#nayEyaqmiti# | sa praqjApa#tayEq Suca#madadhAt | sO#&SOcat-praqjAmiqcCamA#naH | tasmAqdyaM ca# praqjA Buqnaktiq yaM caq na | tAvuqBau SO#cataH praqjAmiqcCamA#nau | tAsvaqgnimapya# sRujat | tA aqgniraddhyai$t | 12 (10)",
      "text_type": "brahmana"
    },
    {
      "section_id": "1.6.2.2",
      "file_info": "1.5-1.8",
      "text": "sOmOq rEtO#&dadhAt | saqviqtA prAja#nayat | sara#svatIq vAca#madadhAt | pUqShA &pO#Shayat | tE vA EqtE triH sa#m~Mvathsaqrasyaq prayu#jyantE | yE dEqvAH puShTi#patayaH | saqm~MvaqthsaqrO vai praqjApa#tiH | saqm~MvaqthsaqrENaiqvAsmai$ praqjAH prAja#nayat | tAH praqjA jAqtA maqrutO$ Gnann | aqsmAnapiq na prAyu#kShaqtEti# | 13 (10)",
      "text_type": "brahmana"
    },
    {
      "section_id": "1.6.2.3",
      "file_info": "1.5-1.8",
      "text": "sa EqtaM praqjApa#tirmAruqta(gm) saqptaka#pAla-mapaSyat | taM nira#vapat | tatOq vai praqjAByO#kalpata | yanmA#ruqtO ni#ruqpyatE$ | yaqj~jasyaq klRuptyai$ | praqjAnAq-maGA#tAya | saqptaka#pAlO Bavati | saqptaga#NAq vai maqruta#H | gaqNaqSa EqvAsmaiq viSa#M kalpayati | sa praqjApa#ti-raSOcat | 14 (10)",
      "text_type": "brahmana"
    },
    {
      "section_id": "1.6.2.4",
      "file_info": "1.5-1.8",
      "text": "yAH pUrvA$H praqjA asRu#kShi | maqrutaqstA a#vadhiShuH | kaqthamapa#rAH sRujEqyEti# | tasyaq SuShma# AqNDaM BUqtaM nira#vartata | tadvyuda#harat | tada#pOShayat | tat prAjA#yata | AqNDasyaq vA Eqtad rUqpam | yadAqmikShA$ | yadvyuqddhara#ti | 15 (10)",
      "text_type": "brahmana"
    },
    {
      "section_id": "1.6.2.5",
      "file_info": "1.5-1.8",
      "text": "praqjA Eqva tad-yaja#mAnaH pOShayati | vaiqSvaqdEqvyA#mikShA# Bavati | vaiqSvaqdEqvyO# vai praqjAH | praqjA EqvAsmaiq praja#nayati | vAji#naqmAna#yati | praqjAsvEqva prajA#tAsuq rEtO# dadhAti | dyAqvAqpRuqthiqvya# Eka#kapAlO Bavati | praqjA Eqva prajA#tAq dyAvA#pRuthiqvIByA#-muBaqyataqH pari# gRuhNAti | dEqvAqsuqrAH sam~Mya#ttA Asann | sA$&gnira#bravIt | 16 (10)",
      "text_type": "brahmana"
    },
    {
      "section_id": "1.6.2.6",
      "file_info": "1.5-1.8",
      "text": "mAmagrE# yajata | mayAq muKEqnAsu#rAM jEShyaqthEti# | mAM dviqtIyaqmitiq sOmO$&bravIt | mayAq rAj~jA# jEShyaqthEti# | mAM tRuqtIyaqmiti# saviqtA | mayAq prasU#tA jEShyaqthEti# | mAM ca#tuqrthImitiq sara#svatI | iqndriqyaM ~MvOq&haM dhA$syAqmIti# | mAM pa#~jcaqmamiti# pUqShA | mayA$ pratiqShThayA# jEShyaqthEti# | 17 (10)",
      "text_type": "brahmana"
    },
    {
      "section_id": "1.6.2.7",
      "file_info": "1.5-1.8",
      "text": "tE$&gninAq muKEqnAsu#rAnajayann | sOmE#naq rAj~jA$ | saqviqtrA prasU#tAH | sara#svatIndriqya-ma#dadhAt | pUqShA pra#tiqShThA &&sI$t | tatOq vai dEqvA vya#jayanta | yadEqtAni# haqvI(gm)Shi# niruqpyantEq viji#tyai | nOtta#ravEqdimupa#- vapati | paqSavOq vA u#ttaravEqdiH | ajA#tA ivaq hyE#tar.hi# paqSava#H ( ) || 18 (10) 1.6.3 anuvAkaM 3 - vaiSvadEvapargatAni viSvEShA~ggAni",
      "text_type": "brahmana"
    },
    {
      "section_id": "1.6.3.1",
      "file_info": "1.5-1.8",
      "text": "triqvRud-baqrq.hir-Ba#vati | mAqtA piqtA puqtraH | tadEqva tan-mi#thuqnam | ulbaqM garBO# jaqrAyu# | tadEqva tan mi#thuqnam | trEqdhA baqrq.hiH saMna#ddhaM Bavati | traya# iqmE lOqkAH | EqShvE#va lOqkEShuq prati# tiShThati | EqkaqdhA punaqH saMna#ddhaM Bavati | Eka# ivaq hya#yaM ~MlOqkaH || 19 (10)",
      "text_type": "brahmana"
    },
    {
      "section_id": "1.6.3.2",
      "file_info": "1.5-1.8",
      "text": "aqsminnEqva tEna# lOqkE prati# tiShThati | praqsuvO# Bavanti | praqthaqmaqjAmEqva puShTiqmava# rundhE | praqthaqmaqjO vaqthsO dakShi#NAq samRu#ddhyai | pRuqShaqdAqjyaM gRu#hNAti | paqSavOq vai pRu#ShadAqjyam | paqSUnEqvAva# rundhE | paq~jcaqgRuqhIqtaM Ba#vati | pA~gktAq hi paqSava#H | baqhuqrUqpaM Ba#vati | 20 (10)",
      "text_type": "brahmana"
    },
    {
      "section_id": "1.6.3.3",
      "file_info": "1.5-1.8",
      "text": "baqhuqrUqpA hi paqSavaqH samRu#ddhyai | aqgniM ma#nthanti | aqgnimu#KAq vai praqjApa#tiH praqjA a#sRujata | yadaqgniM mantha#nti | aqgnimu#KA Eqva tat praqjA yaja#mAnaH sRujatE | nava# prayAqjA i#jyantE | navA#nUyAqjAH | aqShTau haqvI(gm)Shi# | dvAvA#GAqrau | dvAvAjya#BAgau | 21 (10)",
      "text_type": "brahmana"
    },
    {
      "section_id": "1.6.3.4",
      "file_info": "1.5-1.8",
      "text": "triq(gm)qSath saMpa#dyantE | triq(gm)qSada#kSharA viqrAT | anna#M ~MviqrAT | viqrAjaiqvAnnAdyaqmava# rundhE | yaja#mAnOq vA Eka#kapAlaH | tEjaq Ajya$m | yadEka#kapAlaq Ajya#mAqnaya#ti | yaja#mAnamEqva tEja#sAq sama#rddhayati | yaja#mAnOq vA Eka#kapAlaH | paqSavaq Ajya$m | 22 (10)",
      "text_type": "brahmana"
    },
    {
      "section_id": "1.6.3.5",
      "file_info": "1.5-1.8",
      "text": "yadEka#kapAlaq Ajya#mAqnaya#ti | yaja#mAnamEqva paqSuBiqH sama#rddhayati | yadalpa#mAqnayE$t | alpA# EnaM paqSavO# Buq~jjantaq upa#tiShThErann | yad-baqhvA#nayE$t | baqhava# EnaM paqSavO Bu#~jjantaq upa#tiShThErann | baqhvA#nIyAqviH pRu#ShThaM kuryAt | baqhava# Eqvaina#M paqSavO# Buq~jjantaq upa#tiShThantE | yaja#mAnOq vA Eka#kapAlaH | yadEka#kapAlasyAvaqdyEt | 23 (10)",
      "text_type": "brahmana"
    },
    {
      "section_id": "1.6.3.6",
      "file_info": "1.5-1.8",
      "text": "yaja#mAnaqsyAva#dyEt | udvAq mAdyEqd-yaja#mAnaH | pra vA# mIyEta | saqkRudEqva hO#taqvya#H | saqkRudi#vaq hi su#vaqrgO lOqkaH | huqtvA&Bi ju#hOti | yaja#mAnamEqva su#vaqrgaM ~MlOqkaM ga#mayiqtvA | tEja#sAq sama#rddhayati | yaja#mAnOq vA Eka#kapAlaH | suqvaqrgO lOqka A#havaqnIya#H | 24 (10)",
      "text_type": "brahmana"
    },
    {
      "section_id": "1.6.3.7",
      "file_info": "1.5-1.8",
      "text": "yadEka#kapAla-mAhavaqnIyE# juqhOti# | yaja#mAnamEqva su#vaqrgaM ~MlOqkaM ga#mayati | yaddhastE#na juhuqyAt | suqvaqrgA-llOqkAd-yaja#mAnaq-mava#viddhyEt | sruqcA ju#hOti | suqvaqrgasya# lOqkasyaq sama#ShTyai | yat prA~gpadyE#ta | dEqvaqlOqkamaqBi ja#yEt | yad-da#kShiqNA pi#tRulOqkam | yat praqtyak | 25 (10)",
      "text_type": "brahmana"
    },
    {
      "section_id": "1.6.3.8",
      "file_info": "1.5-1.8",
      "text": "rakShA(gm)#si yaqj~ja(gm) ha#nyuH | yaduda~g~g# | maqnuqShyaqlOqka-maqBija#yEt | prati#ShThitO hOtaqvya#H | Eka#kapAlaqM ~Mvai pra#tiqtiShTha#ntaqM dyAvA#pRuthiqvI anuq prati#tiShThataH | dyAvA#pRuthiqvI Ruqtava#H | RuqtUn. yaqj~jaH | yaqj~jaM ~Myaja#mAnaH | yaja#mAnaM praqjAH | tasmAqt-prati#ShThitO hOtaqvya#H | 26 (10)",
      "text_type": "brahmana"
    },
    {
      "section_id": "1.6.3.9",
      "file_info": "1.5-1.8",
      "text": "vAqjinO# yajati | aqgnirvAqyuH sUrya#H | tE vai vAqjina#H | tAnEqva tad-ya#jati | athOq KalvA#huH | CandA(gm)#siq vai vAqjinaq iti# | tAnyEqva tad-ya#jati | RuqKsAqmE vA indra#syaq harI# sOmaqpAnau$ | tayO$H pariqdhaya# AqdhAna$m | vAji#naM BAgaqdhEya$m | 27 (10)",
      "text_type": "brahmana"
    },
    {
      "section_id": "1.6.3.10",
      "file_info": "1.5-1.8",
      "text": "yadapra#hRutya pariqdhI~jju#huqyAt | aqntarA#dhAnAByAM GAqsaM praya#cCEt | praqhRutya# pariqdhI~jju#hOti | nirA#dhAnAByAmEqva GAqsaM praya#cCati | baqrq.hiShi# viShiq~jcanvAji#naq-mAna#yati | praqjA vai baqraq.hiH | rEtOq vAji#nam | praqjAsvEqva rEtO# dadhAti | saqmuqpaqhUya# BakShayanti | Eqtath sO#mapIthAq hyE#tE ( ) | athO# AqtmannEqva rEtO# dadhatE | yaja#mAna uttaqmO Ba#kShayati | paqSavOq vai vAji#nam | yaja#mAna Eqva paqSUn prati#ShThApayanti || 28 (14) 1.6.4 anuvAkaM 4 - varuNapraGAsAH",
      "text_type": "brahmana"
    },
    {
      "section_id": "1.6.4.1",
      "file_info": "1.5-1.8",
      "text": "praqjApa#tiH saviqtA BUqtvA praqjA a#sRujata | tA E#naqmatya#manyanta | tA a#smAqdapA$krAmann | tA varu#NO BUqtvA praqjA varu#NEnAgrAhayat | tAH praqjA varu#NagRuhItAH | praqjApa#tiqM punaqrupA#dhAvannAqtha-miqcCamA#nAH | sa EqtAn-praqjApa#tir-varuNa praGAqsAna#paSyat | tAnnira#vapat | tairvai sa praqjA va#ruNa-pAqSAda#mu~jcat | yad-va#ruNa-praGAqsA ni#ruqpyantE$ | 29 (10)",
      "text_type": "brahmana"
    },
    {
      "section_id": "1.6.4.2",
      "file_info": "1.5-1.8",
      "text": "praqjAnAqmava#ruNagrAhAya | tAsAqM dakShi#NO bAqhur nya#knaq AsI$t | saqvyaH prasRu#taH | sa EqtAM dviqtIyA$M dakShiNaqtO vEdiqmuda#hann | tatOq vai sa praqjAnAqM dakShi#NaM bAqhuM prAsA#rayat | yad-dviqtIyA$M dakShiNaqtO vEdi#muqddhanti# | praqjAnA#mEqva tad-yaja#mAnOq dakShi#NaM bAqhuM prasA#rayati | tasmA$ccAturmAsyayAqjya#muShmi#n ~MlOqka u#BaqyAbA#huH | yaqj~jABi#jitaq(gg)q hya#sya | pRuqthaqmAqtrAd-vEdIq asa#BiMnnE BavataH | 30 (10)",
      "text_type": "brahmana"
    },
    {
      "section_id": "1.6.4.3",
      "file_info": "1.5-1.8",
      "text": "tasmA$t-pRuthamAqtraM ~Mvya(gm)sau$ | utta#rasyAqM ~MvEdyA#muttaravEqdimupa# vapati | paqSavOq vA u#ttaravEqdiH | paqSUnEqvAva# rundhE | athO# yaj~japaqruShO&na#ntarityai | Eqtad-brA$hmaNAnyEqva pa~jca# haqvI(gm)Shi# | athaiqSha ai$ndrAqgnO Ba#vati | prAqNAqpAqnau vA Eqtau dEqvAnA$m | yadi#ndrAqgnI | yadai$ndrAqgnO Bava#ti | 31 (10)",
      "text_type": "brahmana"
    },
    {
      "section_id": "1.6.4.4",
      "file_info": "1.5-1.8",
      "text": "prAqNAqpAqnAvEqvAva# rundhE | OjOq balaqM ~MvA Eqtau dEqvAnA$m | yadi#ndrAqgnI | yadai$ndrAqgnO Bava#ti | OjOq bala#mEqvAva# rundhE | mAqruqtyA#mikShA# Bavati | vAqruqNyA#mikShA$ | mEqShI ca# mEqShaSca# BavataH | miqthuqnA Eqva praqjA va#ruNapAqSAn-mu#~jcati | lOqmaqSau Ba#vatO mEddhyaqtvAya# | 32 (10)",
      "text_type": "brahmana"
    },
    {
      "section_id": "1.6.4.5",
      "file_info": "1.5-1.8",
      "text": "SaqmIqpaqrNAnyupa# vapati | GAqsamEqvAByAqmapi# yacCati | praqjApa#timaqnnAdyaqM nOpA#namat | sa EqtEna# SaqtEddhmE#na haqviShAq &nnAdyaqma-vA#rundha | yat pa#raH SaqtAni# SamIpaqrNAniq Bava#nti | aqnnAdyaqsyAva#-ruddhyai | sauqmyAniq vai kaqrIrA#Ni | sauqmyA Kaluq vA Ahu#tir diqvO vRuShTi#M cyAvayati | yat-kaqrIrA#Niq Bava#nti | sauqmyayaiqvAhu#tyA diqvO vRuShTiqmava# rundhE ( ) | kAqya Eka#kapAlO Bavati | praqjAnA$M kaqtvAMya# | praqtiqpUqruqShaM ka#ramBa pAqtrANi# Bavanti | jAqtA Eqva praqjA va#ruNapAqSAn-mu#~jcati | Ekaq-mati#riktam | jaqniqShyamA#NA Eqva praqjA va#ruNapAqSAn-mu#~jcati || 33 (16) 1.6.5 anuvAkaM 5 - tacCEShaH",
      "text_type": "brahmana"
    },
    {
      "section_id": "1.6.5.1",
      "file_info": "1.5-1.8",
      "text": "utta#rasyAqM ~MvEdyA#maqnyAni# haqvI(gm)Shi# sAdayati | dakShi#NAyAM mAruqtIm | aqpaqdhuqramEqvainA# yunakti | athOq Oja# EqvAsAqmava#harati | tasmAqd-brahma#NaSca kShaqtrAccaq viSO$&nyatO&pakraqmiNI$H | mAqruqtyA pUrva#yAq praca#rati | anRu#tamEqvAva# yajatE | vAqruqNyOtta#rayA | aqntaqta Eqva varu#Naqmava#-yajatE | yadEqvAddhvaqryuH kaqrOti# | 34 (10)",
      "text_type": "brahmana"
    },
    {
      "section_id": "1.6.5.2",
      "file_info": "1.5-1.8",
      "text": "tat pra#tiprasthAqtA ka#rOti | tasmAqd-yacCrEyA$n-kaqrOti# | tat pApI#yAn-karOti | patnIM$ ~MvAcayati | mEddhyA#mEqvainA$M karOti | athOq tapa# EqvainAqmupa# nayati | yajjAqra(gm) santaqM na pra#brUqyAt | priqyaM j~jAqti(gm) ru#ndhyAt | aqsau mE# jAqra itiq nirdi#SEt | niqrdiSyaiqvaina#M ~MvaruNapAqSEna# grAhayati | 35 (10)",
      "text_type": "brahmana"
    },
    {
      "section_id": "1.6.5.3",
      "file_info": "1.5-1.8",
      "text": "praqGAqsyAn#. havAmahaq itiq patnI#-muqdAna#yati | ahva#taiqvainA$m | yat-patnI# purOnuvAqkyA#manu brUqyAt | nirvI$ryOq yaja#mAnaH syAt | yaja#mAqnO &nvA#ha | AqtmannEqva vIqrya#M dhattE | uqBau yAqjyA(gm)# savIryaqtvAya# | yadgrAmEq yadara#Nyaq ityA#ha | yaqthOqdiqtamEqva varu#Naqmava# yajatE | yaqjaqmAqnaqdEqvaqtyO# vA A#havaqnIya#H | 36 (10)",
      "text_type": "brahmana"
    },
    {
      "section_id": "1.6.5.4",
      "file_info": "1.5-1.8",
      "text": "BrAqtRuqvyaq dEqvaqtyO# dakShi#NaH | yadA#havaqnIyE# juhuqyAt | yaja#mAnaM ~MvaruNapAqSEna# grAhayEt | dakShi#NEq &gnau ju#hOti | BrAtRu#vyamEqva va#ruNapAqSEna# grAhayati | SUrpE#Na juhOti | anya#mEqva varu#Naqmava#yajatE | SIqr.qShanna#dhi niqdhAya# juhOti | SIqr.qShaqta Eqva varu#Naqmava# yajatE | praqtya~gtiShTha#~jjuhOti | 37 (10)",
      "text_type": "brahmana"
    },
    {
      "section_id": "1.6.5.5",
      "file_info": "1.5-1.8",
      "text": "praqtya~g~gEqva varu#NapAqSAn-nirmu#cyatE | akraqnkarma# karmaqkRutaq ityA#ha | dEqvAnRuqNaM ni#ravaqdAya# | aqnRuqNA gRuqhAnupaq-prEtEtiq vAvaitadA#ha | varu#Na gRuhItaqM ~MvA Eqtad-yaqj~jasya# | yad-yaju#ShA gRuhIqtasyA#tiqricya#tE | tuShA$Sca niShkAqsaSca# | tuShai$Sca niShkAqsEna# cAvaBRuqthamavai#ti | varu#Na-gRuhItEnaiqva varu#Naqmava#yajatE | aqpO#&vaBRuqthamavai#ti | 38 (10)",
      "text_type": "brahmana"
    },
    {
      "section_id": "1.6.5.6",
      "file_info": "1.5-1.8",
      "text": "aqPsu vai varu#NaH | sAqkShAdEqva varu#Naqmava# yajatE | prati#yutOq varu#Nasyaq pASaq ityA#ha | vaqruqNaqpAqSAdEqva nirmu#cyatE | apra#tIkShaq-mAya#nti | varu#NasyAqntar.hi#tyai | EdhO$&syEdhiShIqmahItyA#ha | saqmidhaiqvAgniM na#maqsyanta# uqpAya#nti | tEjO#&siq tEjOq mayi# dhEqhItyA#ha | tEja# EqvAtmandha#ttE ( ) || 39 (10) 1.6.6 anuvAkaM 6 - sAkamEdhAH",
      "text_type": "brahmana"
    },
    {
      "section_id": "1.6.6.1",
      "file_info": "1.5-1.8",
      "text": "dEqvAqsuqrAH sam~Mya#ttA Asann | sO$&gnira#bravIt | mamEqya-manI#kavatI taqnUH | tAM prI#NIta | athAsu#rAnaqBi Ba#viShyaqthEti# | tE dEqvA aqgnayE&nI#kavatE purOqDASa#maqShTAka#pAlaqM nira#vapann | sO$&gniranI#kavAqnth svEna# BAgaqdhEyE#na prIqtaH | caqtuqrddhA &nI#kA-nyajanayata | tatO# dEqvA aBa#vann | parA &su#rAH | 40 (10)",
      "text_type": "brahmana"
    },
    {
      "section_id": "1.6.6.2",
      "file_info": "1.5-1.8",
      "text": "yadaqgnayE&nI#kavatE purOqDASa#maqShTAka#pAlaM niqrvapa#ti | aqgnimEqvAnI#kavantaq(gg)q svEna# BAgaqdhEyE#na prINAti | sO$&gniranI#kavAqnth svEna# BAgaqdhEyE#na prIqtaH | caqtuqrddhA &nI#kAni janayatE | aqsau vA A#diqtyO$&gni-ranI#kavAn | tasya# raqSmayO&nI#kAni | sAqka(gm) sUryE#NOdyaqtA nirva#pati | sAqkShAdEqvAsmAq anI#kAni janayati | tE&su#rAqH parA#jitAq yanta#H | dyAvA#pRuthiqvI upA$Srayann | 41 (10)",
      "text_type": "brahmana"
    },
    {
      "section_id": "1.6.6.3",
      "file_info": "1.5-1.8",
      "text": "tE dEqvA maqrudBya#H sAntapaqnEBya#ScaqruM nira#vapann | tAM dyAvA#pRuthiqvIByA#-mEqvOBaqyataqH sama#tapann | yanmaqrudBya#H sAntapaqnEBya#ScaqruM niqrvapa#ti | dyAvA#pRuthiqvIByA#mEqva tadu#BaqyatOq yaja#mAnOq BrAtRu#vyAqnth saMta#pati | maqddhyandi#nEq nirva#pati | tar.hiq hi tE&kShNi#ShThaqM tapa#ti | caqrurBa#vati | saqrvata# EqvainAqnth saMta#pati | tE dEqvAH SvO# vijaqyinaqH santa#H | sarvA#sAM duqgdhE gRu#hamEqdhIya#M caqruM nira#vapann | 42 (10)",
      "text_type": "brahmana"
    },
    {
      "section_id": "1.6.6.4",
      "file_info": "1.5-1.8",
      "text": "ASi#tA EqvAdyOpa#vasAma | kasyaq vA&hEqdam | kasya# vAq SvO Ba#viqtEti# | sa SRuqtO#&Bavat | tasyAhu#tasyaq nAS~jann# | na hi dEqvA ahu#tasyAqS~janti# | tE$&bruvann | kasmA# iqma(gm) hO$ShyAmaq iti# | maqrudByO# gRuhamEqdhiByaq itya#bruvann | taM maqrudByO# gRuhamEqdhiByO#&juhavuH | 43 (10)",
      "text_type": "brahmana"
    },
    {
      "section_id": "1.6.6.5",
      "file_info": "1.5-1.8",
      "text": "tatO# dEqvA aBa#vann | parA&su#rAH | yasyaiqvaM ~MviqduShO# maqrudByO# gRuhamEqdhiByO# gRuqhE juhva#ti | Bava#tyAqtmanA$ | parA$&syaq BrAtRu#vyO Bavati | yadvai yaqj~jasya# pAkaqtrA kriqyatE$ | paqSaqvya#M tat | pAqkaqtrA vA Eqtatkri#yatE | yannEddhmAbaqrq.hir-Bava#ti | na sA#midhEqnI-raqnvAha# | 44 (10)",
      "text_type": "brahmana"
    },
    {
      "section_id": "1.6.6.6",
      "file_info": "1.5-1.8",
      "text": "na pra#yAqjA iqjyantE$ | nAnU#yAqjAH | ya EqvaM ~MvEda# | paqSuqmAn Ba#vati | Ajya#BAgau yajati | yaqj~jasyaiqva cakShu#ShIq nAntarE#ti | maqrutO# gRuhamEqdhinO# yajati | BAqgaqdhEyE#-naiqvainAqnth-sama#rddhayati | aqgni(gg) svi#ShTaqkRuta#M ~Myajatiq prati#ShThityai | iDA$ntO Bavati ( ) | paqSavOq vA iDA$ | paqSuShvEqvOpari#ShTAqt prati# tiShThati || 45 (12) 1.6.7 anuvAkaM 7 - tacCEShaH",
      "text_type": "brahmana"
    },
    {
      "section_id": "1.6.7.1",
      "file_info": "1.5-1.8",
      "text": "yatpatnI# gRuhamEqdhIya#-syAS~jIqyAt | gRuqhaqmEqddhyE#va syA$t | vi tva#sya yaqj~ja Ru#dhyEta | yannAS~jIqyAt | agRu#hamEdhI syAt | nAsya# yaqj~jO vyRu#ddhyEta | prati#vESaM pacEyuH | tasyA$S~jIyAt | gRuqhaqmEqddhyE#va Ba#vati | nAsya# yaqj~jO vyRu#ddhyatE | 46 (10)",
      "text_type": "brahmana"
    },
    {
      "section_id": "1.6.7.2",
      "file_info": "1.5-1.8",
      "text": "tE dEqvA gRu#hamEqdhIyE#nEqShTvA | ASi#tA aBavann | A~jja#tAqBya#~jjata | anu# vaqthsA-na#vAsayann | tEByO&su#rAqH kShudhaqM prAhi#Nvann | sA dEqvEShu# lOqkamavi#ttvA | asu#rAqn-puna#ragacCat | gRuqhaqmEqdhIyE#nEqShTvA | ASi#tA Bavanti | A~jja#tEq&Bya#~jjatE | 47 (10)",
      "text_type": "brahmana"
    },
    {
      "section_id": "1.6.7.3",
      "file_info": "1.5-1.8",
      "text": "anu# vaqthsAn. vA#sayanti | BrAtRu#vyAyaiqva tad-yaja#mAnaqH kShudhaqM prahi#NOti | tE dEqvA gRu#hamEqdhIyE#nEqShTvA | indrA#ya niShkAqsaM nya#dadhuH | aqsmAnEqva Sva indrOq nihi#taBAga upAvartiqtEti# | tAnindrOq nihi#taBAga uqpAva#rtata | gRuqhaqmEqdhIyE#nEqShTvA | indrA#ya niShkAqsaM nida#ddhyAt | indra# EqvainaqM nihi#taBAga uqpAva#rtatE | gAr.ha#patyE juhOti | 48 (10)",
      "text_type": "brahmana"
    },
    {
      "section_id": "1.6.7.4",
      "file_info": "1.5-1.8",
      "text": "BAqgaqdhEyE#nEqvainaq(gm)q sama#rddhayati | RuqShaqBamAhva#yati | vaqShaqTkAqra EqvAsyaq saH | athO# indriqyamEqva tad-vIqrya#M ~Myaja#mAnOq BrAtRu#vyasya vRu~gktE | indrO# vRuqtra(gm) haqtvA | parA$M parAqvata#-magacCat | apA#rAdhaqmitiq manya#mAnaH | sO$&bravIt | ka iqdaM ~MvE#diShyaqtIti# | tE$&bruvan maqrutOq vara#M ~MvRuNAmahai | 49 (10)",
      "text_type": "brahmana"
    },
    {
      "section_id": "1.6.7.5",
      "file_info": "1.5-1.8",
      "text": "atha# vaqyaM ~MvE#dAma | aqsmaBya#mEqva pra#thaqma(gm) haqvirniru#pyAtAq iti# | ta E#naqmaddhya#-krIDann | tatkrIqDinA$M krIDiqtvam | yan maqrudBya#H krIqDiBya#H prathaqma(gm) haqvirni#ruqpyatEq viji#tyai | sAqka(gm) sUryE#NOdyaqtA nirva#pati | Eqtasmiqn vai lOqka indrO# vRuqtrama#haqnth samRu#ddhyai | Eqtad-brA$hmaNAnyEqva pa~jca# haqvI(gm)Shi# | Eqtad-brA$hmaNa aindrAqgnaH | athaiqSha aiqndraScaqrur-Ba#vati ( ) | 50 (10)",
      "text_type": "brahmana"
    },
    {
      "section_id": "1.6.7.6",
      "file_info": "1.5-1.8",
      "text": "uqddhAqraM ~MvA Eqtamindraq uda#harata | vRuqtra(gm) haqtvA | aqnyAsu# dEqvatAqsvadhi# | yadEqSha aiqndra-Scaqrur Bava#ti | uqddhAqramEqva taM ~Myaja#mAnaq uddha#ratE | aqnyAsu# praqjAsvadhi# | vaiqSvaqkaqrmaqNa Eka#kapAlO Bavati | viSvA$nyEqva tEnaq karmA#Niq yaja#mAqnO &va#rundhE || 51 (8) 1.6.8 anuvAkaM 8 - pitRuyaj~jaH",
      "text_type": "brahmana"
    },
    {
      "section_id": "1.6.8.1",
      "file_info": "1.5-1.8",
      "text": "vaiqSvaqdEqvEnaq vai praqjApa#tiH praqjA a#sRujata | tA va#ruNa-praGAqsair-va#ruNapAqSAda#mu~jcat | sAqkaqmEqdhaiH pratya#sthApayat | trya#mbakai ruqdraM niqravA#dayata | piqtRuqyaqj~jEna# suvaqrgaM ~MlOqkama#gamayat | yad-vai$SvadEqvEnaq yaja#tE | praqjA Eqva tad-yaja#mAnaH sRujatE | tA va#ruNa-praGAqsair-va#ruNapAqSAn-mu#~jcati | sAqkaqmEqdhaiH prati#ShThApayati | trya#mbakairuqdraM niqrava#dayatE | 52 (10)",
      "text_type": "brahmana"
    },
    {
      "section_id": "1.6.8.2",
      "file_info": "1.5-1.8",
      "text": "piqtRuqyaqj~jEna# suvaqrgaM ~MlOqkaM ga#mayati | daqkShiqNaqtaH prA#cInAvIqtI nirva#pati | daqkShiqNAvRuqddhi pi#tRuqNAm | anA#dRutyaq tat | uqttaqraqta EqvOpaqvIyaq nirva#pEt | uqBayEq hi dEqvASca# piqtara#ScEqjyantE$ | athOq yadEqva da#kShiNAqrddhE#&dhiq Sraya#ti | tEna# dakShiqNAvRu#t | sOmA#ya pitRuqmatE# purOqDASaq(gm)q ShaTka#pAlaqM nirva#pati | saqm~MvaqthsaqrO vai sOma#H pitRuqmAn | 53 (10)",
      "text_type": "brahmana"
    },
    {
      "section_id": "1.6.8.3",
      "file_info": "1.5-1.8",
      "text": "saqm~MvaqthsaqramEqva prI#NAti | piqtRuByO# bar.hiqShadByO# dhAqnAH | mAsAq vai piqtarO# bar.hiqShada#H | mAsA#nEqva prI#NAti | yasmiqn vA Ruqtau puru#ShaH praqmIya#tE | sO$&syAqmuShmi#n ~MlOqkE Ba#vati | baqhuqrUqpA dhAqnA Ba#vanti | aqhOqrAqtrANA#-maqBiji#tyai | piqtRuByO$ &gniShvAqttEByO# maqntham | aqrddhaqmAqsA vai piqtarO$&gniShvAqttAH | 54 (10)",
      "text_type": "brahmana"
    },
    {
      "section_id": "1.6.8.4",
      "file_info": "1.5-1.8",
      "text": "aqrddhaqmAqsAnEqva prI#NAti | aqBiqvAqnyA#yai duqgdhE Ba#vati | sA hi pi#tRudEvaqtya#M duqhE | yat pUqrNam | tan ma#nuqShyA#NAm | uqpaqryaqrddhO dEqvAnA$m | aqrddhaH pi#tRuqNAm | aqrddha upa#manthati | aqrddhO hi pi#tRuqNAm | EkaqyOpa#manthati | 55 (10)",
      "text_type": "brahmana"
    },
    {
      "section_id": "1.6.8.5",
      "file_info": "1.5-1.8",
      "text": "EkAq hi pi#tRuqNAm | daqkShiqNOpa#manthati | daqkShiqNA vRuqddhi pi#tRuqNAm | anA#raqByOpa#manthati | taddhi piqtRUn-gacCa#ti | iqmAM diSaqM ~MvEdiqmuddha#nti | uqBayEq hi dEqvASca# piqtara#ScEqjyantE$ | catu#H sraktirBavati | sarvAq hyanuq diSa#H piqtara#H | aKA#tA Bavati | 56 (10)",
      "text_type": "brahmana"
    },
    {
      "section_id": "1.6.8.6",
      "file_info": "1.5-1.8",
      "text": "KAqtA hi dEqvAnA$m | maqddhyaqtO$ &gnirAdhI#yatE | aqntaqtO hi dEqvAnA#-mAdhIqyatE$ | var.ShI#yAniqddhma iqddhmAd-Ba#vatiq vyAvRu#ttyai | pari# Srayati | aqntar.hi#tOq hi pi#tRulOqkO ma#nuShyalOqkAt | yat-paru#Shi diqnam | tad-dEqvAnA$m | yada#ntaqrA | tan-ma#nuqShyA#NAm | 57 (10)",
      "text_type": "brahmana"
    },
    {
      "section_id": "1.6.8.7",
      "file_info": "1.5-1.8",
      "text": "yath samU#lam | tat pi#tRuqNAm | samU#laM baqrq.hir-Ba#vatiq vyAvRu#ttyai | daqkShiqNA stRu#NAti | daqkShiqNA vRuqddhi pi#tRuqNAm | triH paryE#ti | tRuqtIyEq vA iqtO lOqkE piqtara#H | tAnEqva prI#NAti | triH punaqH paryE#ti | ShaTthsaMpa#dyantE | 58 (10)",
      "text_type": "brahmana"
    },
    {
      "section_id": "1.6.8.8",
      "file_info": "1.5-1.8",
      "text": "ShaDvA Ruqtava#H | RuqtUnEqva prI#NAti | yat pra#staqraM ~Myaju#ShA gRuhNIqyAt | praqmAyu#kOq yaja#mAnaH syAt | yanna gRu#hNIqyAt | aqnAqyaqtaqnaH syA$t | tUqShNImEqva nya#syEt | na praqmAyu#kOq Bava#ti | nAnA#yataqnaH | yat-trIn-pa#riqdhIn pa#ridaqddhyAt | 59 (10)",
      "text_type": "brahmana"
    },
    {
      "section_id": "1.6.8.9",
      "file_info": "1.5-1.8",
      "text": "mRuqtyunAq yaja#mAnaqM pari# gRuhNIyAt | yanna pa#ri-daqddhyAt | rakShA(gm)#si yaqj~ja(gm) ha#nyuH | dvau pa#riqdhI pari#dadhAti | rakSha#sAq-mapa#hatyai | athO# mRuqtyOrEqva yaja#mAnaq-muthsRu#jati | yat trINi# trINi haqvI(gg)Shyu#dAqharE#yuH | traya#straya EShA(gm) sAqkaM pramI#yErann | Ekai#ka-manUqcInA$-nyuqdAha#ranti | Ekai#ka EqvaiShA#maqnva~jcaqH pramI#yatE ( ) | kaqSipu# kaSipaqvyA#ya | uqpaqbar.ha#Na-mupabar.haqNyA#ya | A~jja#na-mA~jjaqnyA#ya | aqBya~jja#na-maBya~jjaqnyA#ya | yaqthAqBAqgamEqvainA$n prINAti || 60 (15) 1.6.9 anuvAkaM 9 - tacCEShaH",
      "text_type": "brahmana"
    },
    {
      "section_id": "1.6.9.1",
      "file_info": "1.5-1.8",
      "text": "aqgnayE# dEqvEBya#H piqtRuBya#H samiqddhyamA#nAqyAnu#brUqhItyA#ha | uqBayEq hi dEqvASca# piqtara#ScEqjyantE$ | EkAqmanvA#ha | EkAq hi pi#tRuqNAm | triranvA#ha | trir.hi dEqvAnA$m | AqGAqrAvAGA#rayati | yaqj~jaq paqruShOqrana#ntarityai | nAr.ShEqyaM ~MvRu#NItE | na hOtA#ram | 61 (10)",
      "text_type": "brahmana"
    },
    {
      "section_id": "1.6.9.2",
      "file_info": "1.5-1.8",
      "text": "yadA#r.ShEqyaM ~MvRu#NIqta | yaddhOtA#ram | praqmAyu#kOq yaja#mAnaH syAt | praqmAyu#kOq hOtA$ | tasmAqnna vRu#NItE | yaja#mAnasyaq hOtu#r-gOpIqthAya# | apa#bar.hiShaH prayAqjAn.-ya#jati | praqjA vai baqrq.hiH | praqjA Eqva mRuqtyOruthsRu#jati | Ajya#BAgau yajati | 62 (10)",
      "text_type": "brahmana"
    },
    {
      "section_id": "1.6.9.3",
      "file_info": "1.5-1.8",
      "text": "yaqj~jasyaiqva cakShu#ShIq nAntarE#ti | prAqcIqnAqvIqtI sOma#M ~Myajati | piqtRuqdEqvaqtyA# hi | EqShA &&hu#tiH | pa~jcaq kRutvO&va#dyati | pa~jcaq hyE#tA dEqvatA$H | dvE pu#rO&nuvAqkyE$ | yAqjyA# dEqvatA# vaShaTkAqraH | tA Eqva prI#NAti | santa#taqmava# dyati | 63 (10)",
      "text_type": "brahmana"
    },
    {
      "section_id": "1.6.9.4",
      "file_info": "1.5-1.8",
      "text": "RuqtUqnA(gm) saMta#tyai | praivaiByaqH pUrva#yA purO&nuvAqkya#yA &&ha | praNa#yati dviqtIya#yA | gaqmaya#ti yAqjya#yA | tRuqtIyEq vA iqtO lOqkE piqtara#H | ahna# EqvainAqn pUrva#yA purO&nuvAqkya#yAq &tyAna#yati | rAtri#yai dviqtIya#yA | aivainAn#. yAqjya#yA gamayati | daqkShiqNaqtO#&vaqdAya# | udaq~g~gati# krAmatiq vyAvRu#ttyai | 64 (10)",
      "text_type": "brahmana"
    },
    {
      "section_id": "1.6.9.5",
      "file_info": "1.5-1.8",
      "text": "A svaqdhEtyA-SrA#vayati | astu# svaqdhEti# praqtyASrA#vayati | svaqdhA namaq itiq vaSha#TkarOti | svaqdhAqkAqrO hi pi#tRuqNAm | sOmaqmagrE# yajati | sOma# prayAjAq hi piqtara#H | sOma#M pitRuqmanta#M ~Myajati | saqm~MvaqthsaqrO vai sOma#H pitRuqmAn | saqm~MvaqthsaqramEqva tad-ya#jati | piqtRUn-ba#r.hiqShadO# yajati | 65 (10)",
      "text_type": "brahmana"
    },
    {
      "section_id": "1.6.9.6",
      "file_info": "1.5-1.8",
      "text": "yE vai yajvA#naH | tE piqtarO# bar.hiqShada#H | tAnEqva tad-ya#jati | piqtRUna#gniShvAqttAn. ya#jati | yE vA aya#jvAnO gRuhamEqdhina#H | tE piqtarO$&gniShvAqttAH | tAnEqva tad-ya#jati | aqgniM ka#vyaqvAha#naM ~Myajati | ya Eqva pi#tRuqNAmaqgniH | tamEqva tad-ya#jati | 66 (10)",
      "text_type": "brahmana"
    },
    {
      "section_id": "1.6.9.7",
      "file_info": "1.5-1.8",
      "text": "athOq yathAq&gni(gg) svi#ShTaqkRutaqM ~Myaja#ti | tAqdRugEqva tat | EqtattE# tataq yE caq tvAmanviti# tiqsRuShu# sraqktIShuq nida#dhAti | tasmAqdA tRuqtIyAqt puru#ShAqnnAmaq na gRu#hNanti | EqtAva#ntOq hIjyantE$ | atra# pitarO yathABAqgaM ma#ndaddhvaqmityA#ha | hlIkAq hi piqtara#H | uda#~jcOq niShkrA#manti | EqShA vai ma#nuqShyA#NAqM dik | svAmEqva tad-diSaqmanuq niShkrA#manti | 67 (10)",
      "text_type": "brahmana"
    },
    {
      "section_id": "1.6.9.8",
      "file_info": "1.5-1.8",
      "text": "AqhaqvaqnIyaq-mupa#tiShThantE | nyE#vAsmaiq taddhnu#vatE | yathsaqtyA#havaqnIyE$ | athAqnyatraq cara#nti | Atami#tOqrupa#tiShThantE | aqgnimEqvOpa#draqShTAra#M kRuqtvA | piqtRUn-niqrava#dayantE | antaqM ~MvA EqtE prAqNAnA$M gacCanti | ya Atami#tOrupaqtiShTha#ntE | suqsaqndRuSa#M tvA vaqyamityA#ha | 68 (10)",
      "text_type": "brahmana"
    },
    {
      "section_id": "1.6.9.9",
      "file_info": "1.5-1.8",
      "text": "prAqNO vai su#saqndRuk | prAqNamEqvAtman-da#dhatE | yOjAq nvi#ndra tEq harIq ityA#ha | prAqNamEqva puna#rayukta | akShaqnnamI#madantaq hItiq gAr.ha#patyaq-mupa#tiShThantE | akShaqnnamI#madaqntAthaq tvOpa#tiShThAmahaq itiq vAvaitadA#ha | amI#madanta piqtara#H sOqmyA ityaqBi prapa#dyantE | amI#madanta piqtarO&tha# tvAq&Bi prapa#dyAmahaq itiq vAvaitadA#ha | aqpaH pari#Shi~jcati | mAqrjaya#tyEqvainAn# | 69 (10)",
      "text_type": "brahmana"
    },
    {
      "section_id": "1.6.9.10",
      "file_info": "1.5-1.8",
      "text": "athO# taqrpaya#tyEqva | tRupya#ti praqjayA# paqSuBi#H | ya EqvaM ~MvEda# | apa# bar.hiShAvanUyAqjau ya#jati | praqjA vai baqrq.hiH | praqjA Eqva mRuqtyOruthsRu#jati | caqtura#H prayAqjAn. ya#jati | dvAva#nUyAqjau | ShaTthsaMpa#dyantE | ShaDvA Ruqtava#H ( ) | 70 (10)",
      "text_type": "brahmana"
    },
    {
      "section_id": "1.6.9.11",
      "file_info": "1.5-1.8",
      "text": "RuqtUnEqva prI#NAti | na patnyanvA$stE | na sam~MyA#jayanti | yatpatnyaqnvAsI#ta | yathsa#m~MyAqjayE#yuH | praqmAyu#kA syAt | tasmAqnnAnvA$stE | na sam~MyA#jayanti | patni#yai gOpIqthAya# || 71 (9) 1.6.10 anuvAkaM 10 - tryambakahavIMShi",
      "text_type": "brahmana"
    },
    {
      "section_id": "1.6.10.1",
      "file_info": "1.5-1.8",
      "text": "praqtiqpUqruqShamEka#kapAlAqn nirva#pati | jAqtA Eqva praqjA ruqdrAnniqrava#dayatE | Ekaqmati#riktam | jaqniqShyamA#NA Eqva praqjA ruqdrAnniqrava#dayatE | Eka#kapAlA Bavanti | Eqkaqdhaiva ruqdraM niqrava#dayatE | nABiGA#rayati | yada#BiGAqrayE$t | aqntaqraqvaqcAqriNa(gm)# ruqdraM ku#ryAt | EqkOqlmuqkEna# yanti | 72 (10)",
      "text_type": "brahmana"
    },
    {
      "section_id": "1.6.10.2",
      "file_info": "1.5-1.8",
      "text": "taddhi ruqdrasya# BAgaqdhEya$m | iqmAM diSa#M ~Myanti | EqShA vai ruqdrasyaq dik | svAyA#mEqva diqSi ruqdraM niqrava#dayatE | ruqdrO vA a#paqSukA#yAq Ahu#tyaiq nAti#ShThata | aqsau tE# paqSuritiq nirdi#SEqdyaM dviqShyAt | yamEqva dvEShTi# | tama#smai paqSuM nirdi#Sati | yadiq na dviqShyAt | AqKustE# paqSuriti# brUyAt | 73 (10)",
      "text_type": "brahmana"
    },
    {
      "section_id": "1.6.10.3",
      "file_info": "1.5-1.8",
      "text": "na grAqmyAn paqSUn. hiqnasti# | nAraqNyAn | caqtuqShpaqthE ju#hOti | EqSha vA a#gnIqnAM paDbI#SOq nAma# | aqgniqvatyEqva ju#hOti | maqddhyaqmEna# paqrNEna# juhOti | srugGyE#ShA | athOq Kalu# | aqntaqmEnaiqva hO#taqvya$m | aqntaqta Eqva ruqdraM niqrava#dayatE | 74 (10)",
      "text_type": "brahmana"
    },
    {
      "section_id": "1.6.10.4",
      "file_info": "1.5-1.8",
      "text": "EqSha tE# rudra BAqgaH saqha svasrA&mbi#kaqyEtyA#ha | SaqradvA aqsyAmbi#kAq svasA$ | tayAq vA EqSha hi#nasti | ya(gm) hiqnasti# | tayaiqvaina(gm)# saqha Sa#mayati | BEqShaqjaM gavaq ityA#ha | yAva#nta Eqva grAqmyAH paqSava#H | tEByO# BEShaqjaM ka#rOti | avA$mba ruqdrama#dimaqhItyA#ha | AqSiSha#mEqvaitAmASA$stE | 75 (10)",
      "text_type": "brahmana"
    },
    {
      "section_id": "1.6.10.5",
      "file_info": "1.5-1.8",
      "text": "trya#mbakaM ~MyajAmahaq ityA#ha | mRuqtyOr mu#kShIyaq mA &mRutAqditiq vAvaitadA#ha | utki#ranti | Baga#sya lIPsantE | mUtE# kRuqtvA&&sa#janti | yathAq jana#M ~MyaqtE#&vaqsaM kaqrOti# | tAqdRugEqvatat | EqSha tE# rudra BAqga ityA#ha niqrava#ttyai | apra#tIkShaqmAya#nti | aqpaH pari#Shi~jcati ( ) | ruqdrasyAqntar.hi#tyai | pra vA EqtE$&smA-llOqkAccya#vantE | yE trya#mbakaiqScara#nti | AqdiqtyaM caqruM punaqrEtyaq nirva#pati | iqyaM ~MvA adi#tiH | aqsyAmEqva prati# tiShThanti || 76 (16) prapAtaka kOrvai with starting words of 1 tO 10 anuvAkams :- (anu#matyai - vaiSvadEqvEnaq tAH sRuqShTA - striqvRut - praqjApa#tiH saviq - tOtta#rasyAM - dEvAsuqrAH sO$&gnir - yat patnI# -vaiSvadEqvEnaq tA va#ruNapraGAqsai - raqgnayE# dEqvEBya#H - pratipUruqShaM daSa#) kOrvai with starting words of 1, 11, 21 series of dasinis :- (anu#matyai - prathamaqjO vaqthsO - ba#hurUqpA hi paqSavaq - stasmA$t pRuthamAqtraM - ~MyadaqgnayE&nI#kavata - uddhAqraM ~MvA - aqgnayE# dEqvEBya# - RuqtUnEqva ShaTthsa#ptatiH) first and last word of 6th prapAtakam :- (anu#matyaiq - prati# tiShThanti) || hari#H OM || || kRuShNa yajurvEdIya taittirIya brAhmaNE prathamAShTakE ShaShThaH prapAThakaH samAptaH || ========================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.7 prathamAShTakE saptamaH prapAThakaH - rAjasUyAnubrAhmaNaM 1.7.1 anuvAkaM 1 - SunAsIrIyEndraturIyapa~jcAvattIyApAmArgahOmAH",
      "text_type": "brahmana"
    },
    {
      "section_id": "1.7.1.1",
      "file_info": "1.5-1.8",
      "text": "Eqtad-brA$hmaNAnyEqva pa~jca# haqvI(gm)Shi# | athEndrA#yaq SunAqsIrA#ya purOqDASaqM dvAda#SakapAlaqM nirva#pati | saqm~MvaqthsaqrO vA indrAq SunAqsIra#H | saqm~MvaqthsaqrENaiqvAsmAq annaqmava# rundhE | vAqyaqvya#M payO# Bavati | vAqyurvai vRuShTyai$ pradApayiqtA | sa EqvAsmaiq vRuShTiqM pradA#payati | sauqrya# Eka#kapAlO Bavati | sUryE#Naq vA aqmuShmi#~MllOqkE vRuShTi#rddhRuqtA | sa EqvAsmaiq vRuShTiqM ni ya#cCati | 1 (10)",
      "text_type": "brahmana"
    },
    {
      "section_id": "1.7.1.2",
      "file_info": "1.5-1.8",
      "text": "dvAqdaqSaqgaqva(gm) sIraqM dakShi#NAq samRu#ddhyai | dEqvAqsuqrAH sam~Mya#ttA Asann | tE dEqvA aqgnima#bruvann | tvayA# vIqrENAsu#rAnaq-BiBa#vAqmEti# | sO$&bravIt | trEqdhA&hamAqtmAnaqM ~Mvika#riShyaq iti# | sa trEqdhA &&tmAnaqM ~Mvya#kuruta | aqgniM tRutI#yam | ruqdraM tRutI#yam | varu#NaqM tRutI#yam | 2 (10)",
      "text_type": "brahmana"
    },
    {
      "section_id": "1.7.1.3",
      "file_info": "1.5-1.8",
      "text": "sO$&bravIt | ka iqdaM tuqrIyaqmiti# | aqhamitIndrO$&bravIt | saM tu sRu#jAvahAq iti# | tau sama#sRujEtAm | sa indra#stuqrIya#-maBavat | yadindra#-stuqrIyaq-maBa#vat | tadi#ndra-turIqyasyE$ndra-turIyaqtvam | tatOq vai dEqvA vya#jayanta | yadi#ndraturIqyaM ni#ruqpyatEq viji#tyai | 3 (10)",
      "text_type": "brahmana"
    },
    {
      "section_id": "1.7.1.4",
      "file_info": "1.5-1.8",
      "text": "vaqhinI# dhEqnur-dakShi#NA | yad-vaqhinI$ | tEnA$gnEqyI | yad-gauH | tEna# rauqdrI | yad-dhEqnuH | tEnaiqndrI | yathstrI saqtI dAqntA | tEna# vAruqNI samRu#ddhyai | praqjApa#tir-yaqj~jama#sRujata | 4 (10)",
      "text_type": "brahmana"
    },
    {
      "section_id": "1.7.1.5",
      "file_info": "1.5-1.8",
      "text": "ta(gm) sRuqShTa(gm) rakShA(gg)#syajiGA(gm)sann | sa EqtAH praqjApa#ti-rAqtmanO# dEqvatAq nira#mimIta | tABiqrvai sa diqgByO rakShA(gm)#siq prANu#data | yat pa#~jcAvaqttIya#M juqhOti# | diqgBya Eqva tad-yaja#mAnOq rakShA(gm)#siq praNu#datE | samU#Dhaq(gm)q rakShaqH saMda#gdhaq(gm)q rakShaq ityA#ha | rakShA(gg)#syEqva saMda#hati | aqgnayE# rakShOqGnE svAhEtyA#ha | dEqvatA$Bya Eqva vi#jigyAqnAByO# BAgaqdhEya#M karOti | praqShTiqvAqhI rathOq dakShi#NAq samRu#ddhyai | 5 (10)",
      "text_type": "brahmana"
    },
    {
      "section_id": "1.7.1.6",
      "file_info": "1.5-1.8",
      "text": "indrO# vRuqtra(gm) haqtvA | asu#rAn parAqBAvya# | namu#cimAsuqraM nAla#Bata | ta(gm) SaqcyA#&gRuhNAt | tau sama#laBEtAm | sO$&smA-daqBiSu#natarO&Bavat | sO$&bravIt | saqdhAM(gm) saMda#dhAvahai | athaq tvA&va# srakShyAmi | na mAq SuShkE#Naq nArdrENa# hanaH | 6 (10)",
      "text_type": "brahmana"
    },
    {
      "section_id": "1.7.1.7",
      "file_info": "1.5-1.8",
      "text": "na divAq na naktaqmiti# | sa EqtamaqpAM PEna#masi~jcat | na vA EqSha SuShkOq nArdrO vyu#ShTA &&sIt | anu#ditaqH sUrya#H | na vA Eqtad-divAq na nakta$m | tasyaiqtasmi#n ~MlOqkE | aqpAM PEnE#naq Siraq uda#vartayat | tadE#naqmanva#vartata | mitra#druqgiti# | 7 (9)",
      "text_type": "brahmana"
    },
    {
      "section_id": "1.7.1.8",
      "file_info": "1.5-1.8",
      "text": "sa EqtAna#pAmAqrgAna#janayat | tAna#juhOt | tairvai sa rakShAq(gg)qsyapA#hata | yada#pAmArga hOqmO Bava#ti | rakSha#sAq-mapa#hatyai | EqkOql muqkEna# yanti | taddhi rakSha#sAM BAgaqdhEya$m | iqmAM diSa#M ~Myanti | EqShA vai rakSha#sAqM dik | svAyA#mEqva diqSi rakShA(gm)#si hanti | 8 (10)",
      "text_type": "brahmana"
    },
    {
      "section_id": "1.7.1.9",
      "file_info": "1.5-1.8",
      "text": "svakRu#taq iri#NE juhOti pradaqrE vA$ | Eqtad vai rakSha#sAmAqyata#nam | sva EqvAyata#nEq rakShA(gm)#si hanti | paqrNaqmayE#na sruqvENa# juhOti | brahmaq vai paqrNaH | brahma#Naiqva rakShA(gm)#si hanti | dEqvasya# tvA saviqtuH pra#saqva ityA#ha | saqviqtRupra#sUta Eqva rakShA(gm)#si hanti | haqta(gm) rakShO &va#dhiShmaq rakShaq ityA#ha | rakSha#sAq(gg)q stRutyai$ ( ) | yadvastEq tad-dakShi#NA niqrava#ttyai | apra#tIkShaqmA ya#nti | rakSha#sA-maqntar.hi#tyai || 9 (13) 1.7.2 anuvAkaM 2 - dEvikAvahavIMShi",
      "text_type": "brahmana"
    },
    {
      "section_id": "1.7.2.1",
      "file_info": "1.5-1.8",
      "text": "dhAqtrE pu#rOqDASaqM dvAda#SakapAlaqM nirva#pati | saqm~MvaqthsaqrO vai dhAqtA | saqm~MvaqthsaqrENaiqvAsmai$ praqjAH praja#nayati | anvEqvAsmAq anu#matirmanyatE | rAqtE rAqkA | pra si#nIvAqlI ja#nayati | praqjAsvEqva prajA#tAsu kuqhvA# vAca#M dadhAti | miqthuqnau gAvauq dakShi#NAq samRu#ddhyai | AqgnAqvaiqShNaqva-mEkA#daSakapAlaqM nirva#pati | aiqndrAqvaiqShNaqva-mEkA#daSakapAlam | 10 (10)",
      "text_type": "brahmana"
    },
    {
      "section_id": "1.7.2.2",
      "file_info": "1.5-1.8",
      "text": "vaiqShNaqvaM tri#kapAqlam | vIqrya#M ~MvA aqgniH | vIqrya#mindra#H | vIqrya#M ~MviShNu#H | praqjA Eqva prajA#tA vIqryE$ prati#ShThApayati | tasmA$t praqjA vIqryA#vatIH | vAqmaqna Ru#ShaqBO vaqhI dakShi#NA | yadvaqhI | tEnA$gnEqyaH | yadRu#ShaqBaH | 11 (10)",
      "text_type": "brahmana"
    },
    {
      "section_id": "1.7.2.3",
      "file_info": "1.5-1.8",
      "text": "tEnaiqndraH | yadvA#maqnaH | tEna# vaiShNaqvaH samRu#ddhyai | aqgnIqShOqmIyaq-mEkA#daSakapAlaqM nirva#pati | iqndrAqsOqmIyaq-mEkA#daSakapAlam | sauqmyaM caqrum | sOmOq vai rE#tOqdhAH | aqgniH praqjAnA$M prajanayiqtA | vRuqddhAnAqmindra#H pradApayiqtA | sOma# EqvAsmaiq rEtOq dadhA#ti | 12 (10)",
      "text_type": "brahmana"
    },
    {
      "section_id": "1.7.2.4",
      "file_info": "1.5-1.8",
      "text": "aqgniH praqjAM praja#nayati | vRuqddhAmindraqH praya#cCati | baqBrur-dakShi#NAq samRu#ddhyai | sOqmAqpauqShNaM caqruM nirva#pati | aiqndrAqpauqShNaM caqrum | sOmOq vai rE#tOqdhAH | pUqShA pa#SUqnAM pra#janayiqtA | vRuqddhAnAqmindra#H pradApayiqtA | sOma# EqvAsmaiq rEtOq dadhA#ti | pUqShA paqSUn praja#nayati | 13 (10)",
      "text_type": "brahmana"
    },
    {
      "section_id": "1.7.2.5",
      "file_info": "1.5-1.8",
      "text": "vRuqddhAnindraqH praya#cCati | pauqShNaScaqrur-Ba#vati | iqyaM ~Mvai pUqShA | aqsyAmEqva prati# tiShThati | SyAqmO dakShi#NAq samRu#ddhyai | baqhu vai puru#ShO&mEqddhya-mupa#gacCati | vaiqSvAqnaqraM dvAda#SakapAlaqM nirva#pati | saqm~MvaqthsaqrO vA aqgnir-vai$SvAnaqraH | saqm~MvaqthsaqrENaiqvaina(gg)# svadayati | hira#NyaqM dakShi#NA | 14 (10)",
      "text_type": "brahmana"
    },
    {
      "section_id": "1.7.2.6",
      "file_info": "1.5-1.8",
      "text": "paqvitraqM ~Mvai hira#Nyam | puqnAtyEqvaina$m | baqhu vai rA#jaqnyO &nRu#taM karOti | upa# jAqmyai hara#tE | jiqnAti# brAhmaqNam | vadaqtyanRu#tam | anRu#tEq Kaluq vai kriqyamA#NEq varu#NO gRuhNAti | vAqruqNaM ~Mya#vaqmaya#M caqruM nirva#pati | vaqruqNaqpAqSAdEqvaina#M mu~jcati | aSvOq dakShi#NA ( ) | vAqruqNO hi dEqvataqyA&SvaqH samRu#ddhyai || 15 (11) 1.7.3 anuvAkaM 3 - ratninAM havIMShi",
      "text_type": "brahmana"
    },
    {
      "section_id": "1.7.3.1",
      "file_info": "1.5-1.8",
      "text": "raqtninA#mEqtAni# haqvI(gm)Shi# Bavanti | EqtE vai rAqShTrasya# pradAqtAra#H | EqtE#&pAdAqtAra#H | ya Eqva rAqShTrasya# pradAqtAra#H | yE#&pAdAqtAra#H | ta EqvAsmai# rAqShTraM praya#cCanti | rAqShTramEqva Ba#vati | yath sa#mAqhRutya# niqrvapE$t | ara#tninaH syuH | yaqthAqyaqthaM nirva#pati ratniqtvAya# | 16 (10)",
      "text_type": "brahmana"
    },
    {
      "section_id": "1.7.3.2",
      "file_info": "1.5-1.8",
      "text": "yath saqdyO niqrvapE$t | yAva#tIqmEkE#na haqviShAq&&SiSha#mava ruqndhE | tAva#tIqmava# rundhIta | aqnvaqhaM nirva#pati | BUya#sImEqvASiShaqmava# rundhE | BUya#sO yaj~jakraqtUnupai#ti | bAqr.qhaqspaqtyaM caqruM nirva#pati braqhmaNO# gRuqhE | muqKaqta EqvAsmaiq brahmaq sa(gg)Sya#ti | athOq brahma#nnEqva kShaqtra-maqnvAra#mBayati | SiqtiqpRuqShThO dakShi#NAq samRu#ddhyai | 17 (10)",
      "text_type": "brahmana"
    },
    {
      "section_id": "1.7.3.3",
      "file_info": "1.5-1.8",
      "text": "aiqndra-mEkA#daSakapAla(gm) rAjaqnya#sya gRuqhE | iqndriqyamEqvAva# rundhE | RuqShaqBO dakShi#NAq samRu#ddhyai | AqdiqtyaM caqruM mahi#Shyai gRuqhE | iqyaM ~MvA adi#tiH | aqsyAmEqva prati#tiShThati | dhEqnur-dakShi#NAq samRu#ddhyai | BagA#ya caqruM ~MvAqvAtA#yai gRuqhE | Baga#mEqvAsmi#n dadhAti | vici#ttagarBA paShThauqhI dakShi#NAq samRu#ddhyai | 18 (10)",
      "text_type": "brahmana"
    },
    {
      "section_id": "1.7.3.4",
      "file_info": "1.5-1.8",
      "text": "naiqr.qRuqtaM caqruM pa#rivRuqktyai# gRuqhE kRuqShNAnA$M ~MvrIhIqNAM naqKani#rBinnam | pAqpmAna#mEqva nir.Ru#tiM niqrava#dayatE | kRuqShNA kUqTA dakShi#NAq samRu#ddhyai | AqgnEqya-maqShTAka#pAla(gm) sEnAqnyO# gRuqhE | sEnA#mEqvAsyaq sa(gg)Sya#ti | hira#NyaqM dakShi#NAq samRu#ddhyai | vAqruqNaM daSa#kapAla(gm) sUqtasya# gRuqhE | vaqruqNaqsaqvamEqvAva#-rundhE | maqhAni#raShTOq dakShi#NAq samRu#ddhyai | mAqruqta(gm) saqptaka#pAlaM grAmaqNyO# gRuqhE | 19 (10)",
      "text_type": "brahmana"
    },
    {
      "section_id": "1.7.3.5",
      "file_info": "1.5-1.8",
      "text": "annaqM ~Mvai maqruta#H | anna#mEqvAva#-rundhE | pRuS~jiqr-dakShi#NAq samRu#ddhyai | sAqviqtraM dvAda#SakapAlaM kShaqtturgRuqhE prasU$tyai | uqpaqddhvaqstO dakShi#NAq samRu#ddhyai | AqSviqnaM dvi#kapAqla(gm) sa#graMhIqturgRuqhE | aqSvinauq vai dEqvAnA$M BiqShajau$ | tAByA#mEqvAsmai# BEShaqjaM ka#rOti | saqvAqtyau# dakShi#NAq samRu#ddhyai | pauqShNaM caqruM BA#gaduqGasya# gRuqhE | 20 (10)",
      "text_type": "brahmana"
    },
    {
      "section_id": "1.7.3.6",
      "file_info": "1.5-1.8",
      "text": "annaqM ~Mvai pUqShA | anna#mEqvAva# rundhE | SyAqmO dakShi#NAq samRu#ddhyai | rauqdraM gA#vIdhuqkaM caqruma#kShAvAqpasya# gRuqhE | aqntaqta Eqva ruqdraM niqrava#dayatE | Saqbalaq udvA#rOq dakShi#NAq samRu#ddhyai | dvAda#SaiqtAni# haqvI(gm)Shi# Bavanti | dvAda#Saq mAsA$H sam~MvathsaqraH | saqm~MvaqthsaqrENaiqvAsmai# rAqShTramava#-rundhE | rAqShTramEqva Ba#vati | 21 (10)",
      "text_type": "brahmana"
    },
    {
      "section_id": "1.7.3.7",
      "file_info": "1.5-1.8",
      "text": "yanna pra#ti niqrvapE$t | raqtnina# AqSiShO&va#rundhIrann | pratiq nirva#pati | indrA#ya suqtrAmNE# purOqDASaq-mEkA#daSakapAlam | indrA#yA(gm)hOqmucE$ | AqSiSha# EqvAva#rundhE | aqyaM nOq rAjA# vRutraqhA rAjA# BUqtvA vRuqtraM ~Mva#ddhyAqdityA#ha | AqSiSha#mEqvaitAmASA$stE | maiqtrAq-bAqr.qhaqspaqtyaM Ba#vati | SvEqtAyai$ SvEqtava#thsAyai duqgdhE | 22 (10)",
      "text_type": "brahmana"
    },
    {
      "section_id": "1.7.3.8",
      "file_info": "1.5-1.8",
      "text": "bAqr.qhaqspaqtyE maiqtramapi# dadhAti | brahma# caiqvAsmai$ kShaqtraM ca# saqmIcI# dadhAti | athOq brahma#nnEqva kShaqtraM prati#ShThApayati | bAqr.qhaqspaqtyEnaq pUrvE#Naq praca#rati | muqKaqta EqvAsmaiq brahmaq sa(gg)Sya#ti | athOq brahma#nnEqva kShaqtra-maqnvAra#mBayati | svaqyaqM kRuqtA vEdi#rBavati | svaqyaqdiMqnaM baqr.qhiH | svaqyaqkRuMqta iqddhmaH | ana#BijitasyAq-Biji#tyai ( ) | tasmAqd-rAj~jAqmara#Nya-maqBiji#tam | saiva SvEqtA SvEqtava#thsAq dakShi#NAq samRu#ddhyai || 23 (12) 1.7.4 anuvAkaM 4 - dEvasuvAM havIMShi",
      "text_type": "brahmana"
    },
    {
      "section_id": "1.7.4.1",
      "file_info": "1.5-1.8",
      "text": "dEqvaqsuqvAmEqtAni# haqvI(gm)Shi# Bavanti | EqtAva#ntOq vai dEqvAnA(gm)# saqvAH | ta EqvAsmai# saqvAn praya#cCanti | ta E#na(gm) suvantE | aqgnirEqvaina#M gRuqhapa#tInA(gm) suvatE | sOmOq vanaqspatI#nAm | ruqdraH pa#SUqnAm | bRuhaqspati#r-vAqcAm | indrO$ jyEqShThAnA$m | miqtraH saqtyAnA$m | 24 (10)",
      "text_type": "brahmana"
    },
    {
      "section_id": "1.7.4.2",
      "file_info": "1.5-1.8",
      "text": "varu#NOq dharma#patInAm | EqtadEqva sarva#M Bavati | saqviqtA tvA$ prasaqvAnA(gm)# suvatAqmitiq hasta#M gRuhNAtiq prasU$tyai | yE dE#vA dEvaqsuvaqH sthEtyA#ha | yaqthAq yaqjurEqvai tat | maqhaqtE kShaqtrAya# mahaqta Adhi#patyAya mahaqtE jAna#rAjyAqyEtyA#ha | AqSiSha#mEqvaitAmASA$stE | EqSha vO# BaratAq rAjAq sOmOq&smAka#M brAhmaqNAnAq(gm)q rAjEtyA#ha | tasmAqth-sOma#rAjAnO brAhmaqNAH | pratiq tyannAma# rAqjyama#dhAqyItyA#ha | 25 (10)",
      "text_type": "brahmana"
    },
    {
      "section_id": "1.7.4.3",
      "file_info": "1.5-1.8",
      "text": "rAqjyamEqvAsmiqn prati# dadhAti | svAM taqnuvaqM ~Mvaru#NO aSiSrEqdityA#ha | vaqruqNaqsaqvamEqvA-va#rundhE | SucE$rmiqtrasyaq vratyA# aBUqmEtyA#ha | Suci#mEqvainaqM ~Mvratya#M karOti | ama#nmahi mahaqta Ruqtasyaq nAmEtyA#ha | maqnuqta Eqvaina$m | sarvEq vrAtAq varu#NasyA BUvaqnnityA#ha | sarva#vrAtamEqvaina#M karOti | vi miqtra EvaiqrarA#ti-matArIqdityA#ha | 26 (10)",
      "text_type": "brahmana"
    },
    {
      "section_id": "1.7.4.4",
      "file_info": "1.5-1.8",
      "text": "arA#timEqvaina#M tArayati | asU#Shudanta yaqj~jiyA# RuqtEnEtyA#ha | svaqdaya#tyEqvaina$m | vyu# triqtO ja#riqmANa#M na AnaqDityA#ha | Ayu#rEqvAsmi#n dadhAti | dvAByAqM ~MvimRu#ShTE | dviqpAd-yaja#mAnaqH prati#ShThityai | aqgnIqShOqmIya#syaq caikA#daSakapAlasya dEvasuqvAM ca# haqviShA#maqgnayE$ sviShTaqkRutE# saqmava#dyati | dEqvatA#BirEqvaina#-muBaqyataqH pari#gRuhNAti | viqShNuqkraqmAn kra#matE( ) | viShNu#rEqva BUqtvEmA~MllOqkA-naqBija#yati || 27 (11) 1.7.5 anuvAkaM 5 - aBiShEkArthamapAMgrahagrahaNam",
      "text_type": "brahmana"
    },
    {
      "section_id": "1.7.5.1",
      "file_info": "1.5-1.8",
      "text": "aqrthEtaqH sthEti# juhOti | Ahu#tyaiqvainA# niqShkrIya# gRuhNAti | athO# haqviShkRu#tAnAmEqvABiGRu#tAnAM gRuhNAti | vaha#ntInAM gRuhNAti | EqtA vA aqpA(gm) rAqShTram | rAqShTramEqvAsmai# gRuhNAti | athOq Sriya#mEqvaina#maqBi va#hanti | aqpAM pati#raqsItyA#ha | miqthuqnamEqvAka#H | vRuShA$&syUqrmirityA#ha | 28 (10)",
      "text_type": "brahmana"
    },
    {
      "section_id": "1.7.5.2",
      "file_info": "1.5-1.8",
      "text": "Uqrmiqmanta#mEqvaina#M karOti | vRuqShaqsEqnO#&sItyA#ha | sEnA#mEqvAsyaq sa(gg)Sya#ti | vraqjaqkShitaqH sthEtyA#ha | EqtA vA aqpAM ~MviSa#H | viSa#mEqvAsmaiq paryU#hati | maqrutAqmOjaqH sthEtyA#ha | annaqM ~Mvai maqruta#H | anna#mEqvA va#rundhE | sUrya#varcasaqH sthEtyA#ha | 29 (10)",
      "text_type": "brahmana"
    },
    {
      "section_id": "1.7.5.3",
      "file_info": "1.5-1.8",
      "text": "rAqShTramEqva va#rcaqsvya#kaH | sUrya#tvacasaqH sthEtyA#ha | saqtyaM ~MvA Eqtat | yad-var.Sha#ti | anRu#taqM ~MyadAqtapa#tiq var.Sha#ti | saqtyAqnRuqtE EqvAva#rundhE | naina(gm)# satyAnRuqtE u#diqtE hi(gg)#staH | ya EqvaM ~MvEda# | mAndAqH sthEtyA#ha | rAqShTramEqva bra#hmavarcaqsya#kaH | 30 (10)",
      "text_type": "brahmana"
    },
    {
      "section_id": "1.7.5.4",
      "file_info": "1.5-1.8",
      "text": "vASAqH sthEtyA#ha | rAqShTramEqva vaqSya#kaH | Sakva#rIqH sthEtyA#ha | paqSavOq vai Sakva#rIH | paqSUnEqvAva# rundhE | viqSvaqBRutaqH sthEtyA#ha | rAqShTramEqva pa#yaqsvya#kaH | jaqnaqBRutaqH sthEtyA#ha | rAqShTramEqvEndri#yAqvya#kaH | aqgnEstE#jaqsyA$H sthEtyA#ha | 31 (10)",
      "text_type": "brahmana"
    },
    {
      "section_id": "1.7.5.5",
      "file_info": "1.5-1.8",
      "text": "rAqShTramEqva tE#jaqsvya#kaH | aqpAmOSha#dhInAq(gm)q rasaqH sthEtyA#ha | rAqShTramEqva ma#dhaqvya#makaH | sAqraqsvaqtaM graha#M gRuhNAti | EqShA vA aqpAM pRuqShTham | yathsara#svatI | pRuqShThamEqvaina(gm)# samAqnAnA$M karOti | ShOqDaqSaBi#r-gRuhNAti | ShODa#SakalOq vai puru#ShaH | yAvA#nEqva puru#ShaH ( ) | tasmi#n vIqrya#M dadhAti | ShOqDaqSaBi#r-juqhOti# ShODaqSaBi#r-gRuhNAti | dvAtri(gm)#Saqth saMpa#dyantE | dvAtri(gm)#SadakSharA &nuqShTuk | vAga#nuqShTuP sarvA#Niq CandA(gm)#si | vAqcaivainaq(gm)q sarvE#BiqH CandO#Bi-raqBiShi#~jcati || 32 (16) 1.7.6 anuvAkaM 6 - aBiShEkArthajalasaMskAraH",
      "text_type": "brahmana"
    },
    {
      "section_id": "1.7.6.1",
      "file_info": "1.5-1.8",
      "text": "dEvI#rApaqH saM madhu#matIqr-madhu#matIBiH sRujyaddhvaqmityA#ha | brahma#NaiqvainAqH sa(gm) sRu#jati | anA#dhRuShTAH sIdaqtEtyA#ha | brahma#NaiqvainA$H sAdayati | aqntaqrA hOtu#Scaq dhiShNi#yaM brAhmaNAcCaq(gm)q sina#Sca sAdayati | AqgnEqyO vai hOtA$ | aiqndrO brA$hmaNAcCaq(gm)qsI | tEja#sA caiqvEndriqyENa# cOBaqyatO# rAqShTraM pari#gRuhNAti | hira#NyEqnOt pu#nAti | Ahu#tyaiq hi paqvitrA$ByAmutpuqnantiq vyAvRu#ttyai | 33 (10)",
      "text_type": "brahmana"
    },
    {
      "section_id": "1.7.6.2",
      "file_info": "1.5-1.8",
      "text": "SaqtamA#naM Bavati | SaqtAyuqH puru#ShaH SaqtEndri#yaH | Ayu#ShyEqvEndriqyE prati#tiShThati | ani#BRuShTamaqsItyA#ha | ani#BRuShTaq(gg)q hyE#tat | vAqcO bandhuqrityA#ha | vAqcO hyE#Sha bandhu#H | taqpOqjA ityA#ha | taqpOqjA hyE#tat | sOma#sya dAqtramaqsItyA#ha | 34 (10)",
      "text_type": "brahmana"
    },
    {
      "section_id": "1.7.6.3",
      "file_info": "1.5-1.8",
      "text": "sOma#syaq hyE#taddAqtram | SuqkrA va#H SuqkrENOtpu#nAqmItyA#ha | SuqkrA hyApa#H | Suqkra(gm) hira#Nyam | caqndrAScaqndrENEtyA#ha | caqndrA hyApa#H | caqndra(gm) hira#Nyam | aqmRutA# aqmRutEqnEtyA#ha | aqmRutAq hyApa#H | aqmRutaq(gm)q hira#Nyam | 35 (10)",
      "text_type": "brahmana"
    },
    {
      "section_id": "1.7.6.4",
      "file_info": "1.5-1.8",
      "text": "svAhA# rAjaqsUyAqyEtyA#ha | rAqjaqsUyA#yaq hyE#nA utpuqnAti# | saqdhaqmAdO$ dyuqmninIqrUrja# EqtA iti# vAruqNyarcA gRu#hNAti | vaqruqNaqsaqvamEqvA va#rundhE | Eka#yA gRuhNAti | Eqkaqdhaiva yaja#mAnE vIqrya#M dadhAti | kShaqtrasyOlba#masi kShaqtrasyaq yOni#raqsIti# tAqrpyaM cOqShNISha#M caq praya#cCati sayOniqtvAya# | Eka#SatEna darBapu~jjIqlaiH pa#vayati | SaqtAyuqrvai puru#ShaH SaqtavI$ryaH | Aqtmaika#SaqtaH | 36 (10)",
      "text_type": "brahmana"
    },
    {
      "section_id": "1.7.6.5",
      "file_info": "1.5-1.8",
      "text": "yAvA#nEqva puru#ShaH | tasmi#n vIqrya#M dadhAti | daddhyA#Sayati | iqndriqyamEqvA-va#rundhE | uqduqmbara#-mASayati | aqnnAdyaqsyAva# ruddhyai | SaShpA$NyASayati | surA#bali-mEqvaina#M karOti | Aqvida# EqtA Ba#vanti | Aqvida#mEqvaina#M gamayanti | 37 (10)",
      "text_type": "brahmana"
    },
    {
      "section_id": "1.7.6.6",
      "file_info": "1.5-1.8",
      "text": "aqgnirEqvainaqM gAr.ha#patyEnAvati | indra# indriqyENa# | pUqShA paqSuBi#H | miqtrAvaru#Nau prANApAqnAByA$m | indrO# vRuqtrAyaq vajraqmuda#yacCat | sa diva#maliKat | sO$&ryaqmNaH panthA# aBavat | sa Avi#nnEq dyAvA#pRuthiqvI dhRuqtavra#tEq itiq dyAvA#pRuthiqvI upA#dhAvat | sa AqByAmEqva prasU#taq indrO# vRuqtrAyaq vajraqM prAha#rat | Avi#nnEq dyAvA#pRuthiqvI dhRuqtavra#tEq itiq yadAha# | 38 (10)",
      "text_type": "brahmana"
    },
    {
      "section_id": "1.7.6.7",
      "file_info": "1.5-1.8",
      "text": "AqByAmEqva prasU#tOq yaja#mAnOq vajraqM BrAtRu#vyAyaq praha#rati | Avi#nnA dEqvyadi#tir-viSvarUqpItyA#ha | iqyaM ~Mvai dEqvyadi#tir-viSvarUqpI | aqsyAmEqva prati# tiShThati | Avi#nnOq&yamaqsAvA#muShyAyaqNO$&syAM ~MviqSya#smin rAqShTra ityA#ha | viqSaivaina(gm)# rAqShTrENaq sama#rddhayati | maqhaqtE kShaqtrAya# mahaqta Adhi#patyAya mahaqtE jAna#rAjyAqyEtyA#ha | AqSiSha#mEqvaitAmASA$stE | EqSha vO# BaratAq rAjAq sOmOq&smAka#M brAhmaqNAnAq(gm)q rAjEtyA#ha | tasmAqth sOma#rAjAnO brAhmaqNAH | 39 (10)",
      "text_type": "brahmana"
    },
    {
      "section_id": "1.7.6.8",
      "file_info": "1.5-1.8",
      "text": "indra#syaq vajrO#&siq vArtra#Gnaq itiq dhanuqH praya#cCatiq viji#tyai | SaqtruqbAdha#nAqH sthEtIShUn# | SatrU#nEqvAsya# bAdhantE | pAqta mA$ praqtya~jca#M pAqta mA# tiqrya~jca#maqnva~jca#M mA pAqtEtyA#ha | tiqsrO vai Sa#raqvyA$H | praqtIcI# tiqraScyaqnUcI$ | tABya# Eqvaina#M pAnti | diqgByO mA# pAqtEtyA#ha | diqgBya Eqvaina#M pAnti | viSvA$ByO mA nAqShTrABya#H pAqtEtyA#ha ( ) | apa#rimitAdEqvaina#M pAnti | hira#NyavarNAvuqShasA$M ~MvirOqka iti# triqShTuBA# bAqhU ud-gRu#hNAti | iqndriqyaM ~Mvai vIqrya#M triqShTuk | iqndriqyamEqva vIqrya#-muqpari#ShTAdAqtman-dha#ttE || 40 (14) (vyAvRu#ttyai-dAqtramaqsItyA#hAq-mRutaq(gm)q hira#Nya-mEkaSaqtO-ga#mayaqn-tyAha#-brAhmAqNA- nAqShTrABya#H pAqtEtyA#ha caqtvAri# ca) (A6) 1.7.7 anuvAkaM 7 - digvyAsthApanam",
      "text_type": "brahmana"
    },
    {
      "section_id": "1.7.7.1",
      "file_info": "1.5-1.8",
      "text": "diSOq vyAsthA#payati | diqSAmaqBiji#tyai | yada#nu praqkrAmE$t | aqBi diSO# jayEt | uttu mA$dyEt | manaqsA&nuq prakrA#mati | aqBi diSO# jayati | nOnmA$dyati | saqmidhaqmA tiqShThEtyA#ha | tEja# EqvAva#rundhE | 41 (10)",
      "text_type": "brahmana"
    },
    {
      "section_id": "1.7.7.2",
      "file_info": "1.5-1.8",
      "text": "uqgrAmA tiqShThEtyA#ha | iqndriqyamEqvAva# rundhE | viqrAjaqmA tiqShThEtyA#ha | aqnnAdya#mEqvAva# rundhE | udI#cIqmA tiqShThEtyA#ha | paqSUnEqvAva# rundhE | UqrddhvAmA tiqShThEtyA#ha | suqvaqrgamEqva lOqka-maqBija#yati | anUjji#hItE | suqvaqrgasya# lOqkasyaq sama#ShTyai | 42 (10)",
      "text_type": "brahmana"
    },
    {
      "section_id": "1.7.7.3",
      "file_info": "1.5-1.8",
      "text": "mAqruqta EqSha Ba#vati | annaqM ~Mvai maqruta#H | anna#mEqvAva# rundhE | Eka#vi(gm)SatikapAlO Bavatiq prati#ShThityai | yO#&raNyE &nuvAqkyO# gaqNaH | taM ma#ddhyaqta upa#dadhAti | grAqmyairEqva paqSuBi#-rAraqNyAn paqSUn pari#gRuhNAti | tasmA$d-grAqmyaiH paqSuBi#rAraqNyAH paqSavaqH pari#gRuhItAH | pRuthi#rvaiqnyaH | aqBya#Shicyata | 43 (10)",
      "text_type": "brahmana"
    },
    {
      "section_id": "1.7.7.4",
      "file_info": "1.5-1.8",
      "text": "sa rAqShTraM nABa#vat | sa EqtAni# pAqrthAnya#paSyat | tAnya#juhOt | tairvai sa rAqShTra-ma#Bavat | yatpAqrthAni# juqhOti# | rAqShTramEqva Ba#vati | bAqr.qhaqspaqtyaM pUrvE#ShAmuttaqmaM Ba#vati | aiqndramutta#rEShAM prathaqmam | brahma# caiqvAsmai$ kShaqtraM ca# saqmIcI# dadhAti | athOq brahma#nnEqva kShaqtraM prati#ShThApayati | 44 (10)",
      "text_type": "brahmana"
    },
    {
      "section_id": "1.7.7.5",
      "file_info": "1.5-1.8",
      "text": "ShaTpuqrastA#-daBiShEqkasya# juhOti | ShaDuqpari#ShTAt | dvAda#Saq saM pa#dyantE | dvAda#Saq mAsA$H sam~MvathsaqraH | saqm~MvaqthsaqraH Kaluq vai dEqvAnAqM pUH | dEqvAnA#mEqva pura#M maddhyaqtO vyava#sarpati | tasyaq na kuta#Scaq nOpA$vyAqdhO Ba#vati | BUqtAnAq-mavE$ShTIr-juhOti | atrA$traq vai mRuqtyur-jA#yatE | yatra# yatraiqva mRuqtyur-jAya#tE ( ) | tata# Eqvainaqmava#yajatE | tasmA$d-rAjaqsUyE#nEjAqnaH sarvaqmAyu#rEti | sarvEq hya#sya mRuqtyavO&vE$ShTAH | tasmA$d-rAjaqsUyE#nEjAqnO nABica#ritaqvai | praqtyagE#na-maBicAqraH stRu#NutE || 45 (15) 1.7.8 anuvAkaM 8 - aBiShEkaH",
      "text_type": "brahmana"
    },
    {
      "section_id": "1.7.8.1",
      "file_info": "1.5-1.8",
      "text": "sOma#syaq tviShi#rasiq tavE#va mEq tviShi#rBUyAqditi# SArdUlacaqrmOpa#stRuNAti | yaiva sOmEq tviShi#H | yA SA$rdUqlE | tAmEqvAva# rundhE | mRuqtyOrvA EqSha varNa#H | yacCA$rdUqlaH | aqmRutaq(gm)q hira#Nyam | aqmRuta#masi mRuqtyOrmA# pAqhItiq hira#Nyaq-mupA$syati | aqmRuta#mEqva mRuqtyOraqntar-ddha#ttE | SaqtamA#naM Bavati | 46 (10)",
      "text_type": "brahmana"
    },
    {
      "section_id": "1.7.8.2",
      "file_info": "1.5-1.8",
      "text": "SaqtAyuqH puru#ShaH SaqtEndri#yaH | Ayu#ShyEqvEndriqyE prati# tiShThati | diqdyOnmA# pAqhItyuqpari#ShTAqdadhiq nida#dhAti | uqBaqyata# EqvAsmaiq Sarma# dadhAti | avE$ShTA dandaqSUkAq iti# klIqba(gm) sIsE#na viddhyati | daqndaqSUkA#-nEqvAva# yajatE | tasmA$t klIqbaM da#ndaqSUkAq da(gm)Su#kAH | nira#staqM namu#cEqH Siraq iti# lOhitAyaqsaM nira#syati | pAqpmAna#mEqva namu#ciM niqrava#dayatE | prAqNA AqtmanaqH pUrvE#&BiqShicyAq ityA#huH | 47 (10)",
      "text_type": "brahmana"
    },
    {
      "section_id": "1.7.8.3",
      "file_info": "1.5-1.8",
      "text": "sOmOq rAjAq varu#NaH | dEqvA dha#rmaqsuva#Scaq yE | tE tEq vAca(gm)# suvantAqM tE tE$ prAqNa(gm) su#vantAqmityA#ha | prAqNAnEqvAtmanaqH pUrvA#-naqBiShi#~jcati | yad-brUqyAt | aqgnEstvAq tEja#sAq &BiShi#~jcAqmIti# | tEqjaqsvyE#va syA$t | duqScarmAq tu Ba#vEt | sOma#sya tvA dyuqmnEnAq-BiShi#~jcAqmItyA#ha | sauqmyO vai dEqvata#yAq puru#ShaH | 48 (10)",
      "text_type": "brahmana"
    },
    {
      "section_id": "1.7.8.4",
      "file_info": "1.5-1.8",
      "text": "svayaiqvaina#M dEqvata#yAq&BiShi#~jcati | aqgnE-stEjaqsEtyA#ha | tEja# EqvAsmi#n dadhAti | sUrya#syaq varcaqsEtyA#ha | varca# EqvAsmi#n dadhAti | indra#syE-ndriqyENEtyA#ha | iqndriqyamEqvAsmi#n dadhAti | miqtrAvaru#NayOr-vIqryE#NEtyA#ha | vIqrya#mEqvAsmi#n dadhAti | maqrutAqmOjaqsEtyA#ha | 49 (10)",
      "text_type": "brahmana"
    },
    {
      "section_id": "1.7.8.5",
      "file_info": "1.5-1.8",
      "text": "Oja# EqvAsmi#n dadhAti | kShaqtrANA$M kShaqtrapa#tiraqsItyA#ha | kShaqtrANA#mEqvaina#M kShaqtrapa#tiM karOti | ati# diqvaspAqhItyA#ha | atyaqnyAn pAqhItiq vAvaitadA#ha | saqmAva#vRutranna-dhaqrAgudI#cIq-rityA#ha | rAqShTramEqvAsmi#n dhruqvama#kaH | uqcCESha#NEna juhOti | uqcCESha#NaBAgOq vai ruqdraH | BAqgaqdhEyE#naiqva ruqdraM niqrava#dayatE | 50 (10)",
      "text_type": "brahmana"
    },
    {
      "section_id": "1.7.8.6",
      "file_info": "1.5-1.8",
      "text": "uda#~gpaqrEtyAgnI$ddhrE juhOti | EqShA vai ruqdrasyaq dik | svAyA#mEqva diqSi ruqdraM niqrava#dayatE | rudraq yattEq krayIq paraqM nAmEtyA#ha | yadvA a#syaq krayIq paraqM nAma# | tEnaq vA EqSha hi#nasti | ya(gm) hiqnasti# | tEnaiqvaina(gm)# saqha Sa#mayati | tasmai# huqtama#si yaqmEShTa#maqsItyA#ha | yaqmAdEqvAsya# mRuqtyumava#yajatE | 51 (10)",
      "text_type": "brahmana"
    },
    {
      "section_id": "1.7.8.7",
      "file_info": "1.5-1.8",
      "text": "prajA#patEq na tvadEqtAnyaqnya itiq tasyai# gRuqhE ju#huyAt | yAM kAqmayE#ta rAqShTrama#syai praqjA syAqditi# | rAqShTramEqvAsyai$ praqjA Ba#vati | paqrNaq-mayE#nA-ddhvaqryu-raqBiShi#~jcati | braqhmaqvaqrcaqsamEqvAsmiqn-tviShi#M dadhAti | audu#mbarENa rAjaqnya#H | Urja#mEqvAsmi#-nnaqnnAdya#M dadhAti | ASva#tthEnaq vaiSya#H | viSa#mEqvAsmiqn puShTi#M dadhAti | naiya#grOdhEnaq janya#H( ) | miqtrANyEqvAsmai# kalpayati | athOq prati#ShThityai || 52 (12) 1.7.9 anuvAkaM 9 - sthArOhaNam. vijayaH",
      "text_type": "brahmana"
    },
    {
      "section_id": "1.7.9.1",
      "file_info": "1.5-1.8",
      "text": "indra#syaq vajrO#&siq vArtra#Gnaq itiq ratha#muqpAva#haratiq viji#tyai | miqtrAvaru#NayOstvA praSAqstrOH praqSiShA# yunaqjmItyA#ha | brahma#Naiqvaina#M dEqvatA$ByAM ~Myunakti | praqShTiqvAqhina#M ~Myunakti | praqShTiqvAqhI vai dE#varaqthaH | dEqvaqraqtha-mEqvAsmai# yunakti | trayO&SvA# Bavanti | ratha#ScatuqrthaH | dvau sa#vyEShThasAraqthI | ShaTth saMpa#dyantE | 53 (10)",
      "text_type": "brahmana"
    },
    {
      "section_id": "1.7.9.2",
      "file_info": "1.5-1.8",
      "text": "ShaDvA Ruqtava#H | RuqtuBi#rEqvaina#M ~Myunakti | viqShNuqkraqmAn-kra#matE | viShNu#rEqva BUqtvEmAn ~MlOqkAnaqBija#yati | yaH kShaqtriyaqH prati#hitaH | sO$&nvAra#BatE | rAqShTramEqva Ba#vati | triqShTuBAq &nvAra#BatE | iqndriqyaM ~Mvai triqShTuk | iqndriqyamEqva yaja#mAnE dadhAti | 54 (10)",
      "text_type": "brahmana"
    },
    {
      "section_id": "1.7.9.3",
      "file_info": "1.5-1.8",
      "text": "maqrutA$M prasaqvE jE#ShaqmityA#ha | maqrudBi#rEqva prasU#taq ujja#yati | AqptaM manaq ityA#ha | yadEqva manaqsaiPsI$t | tadA#pat | rAqjaqnya#M jinAti | anA$krAnta EqvAkra#matE | vi vA EqSha i#ndriqyENa# vIqryE#NarddhyatE | yO rA#jaqnya#M jiqnAti# | samaqhami#ndriqyENa# vIqryE#NEtyA#ha | 55 (10)",
      "text_type": "brahmana"
    },
    {
      "section_id": "1.7.9.4",
      "file_info": "1.5-1.8",
      "text": "iqndriqyamEqva vIqrya#mAqtman-dha#ttE | paqSUqnAM maqnyura#siq tavE#va mE maqnyurBU#yAqditiq vArA#hI upAqnahAqvupa# mu~jcatE | paqSUqnAM ~MvA EqSha maqnyuH | yad va#rAqhaH | tEnaiqva pa#SUqnAM maqnyumAqtman dha#ttE | aqBi vA iqya(gm) su#ShuvAqNaM kA#mayatE | tasyE$SvaqrEndriqyaM ~MvIqrya#mAdA#tOH | vArA#hI upAqnahAqvupa#mu~jcatE | aqsyA EqvAntarddha#ttE | iqndriqyasya# vIqrya#syAnA$ttyai | 56 (10)",
      "text_type": "brahmana"
    },
    {
      "section_id": "1.7.9.5",
      "file_info": "1.5-1.8",
      "text": "namO# mAqtrE pRu#thiqvyA ityAqhAhi(gm)# sAyai | iya#daqsyA-yu#raqsyAyu#rmE dhEqhItyA#ha | AyurEqvAtman-dha#ttE | UrgaqsyUrja#M mE dhEqhItyA#ha | Urja#maqvAtman dha#ttE | yu~g~ga#siq varcO#&siq varcOq mayi# dhEqhItyA#ha | varca# EqvAtman dha#ttE | EqkaqdhA braqhmaNaq upa# harati | Eqkaqdhaiva yaja#mAnaq AyuqrUrjaqM ~MvarcO# dadhAti | raqthaqviqmOqcaqnIyA# juhOtiq prati#ShThityai | 57 (10)",
      "text_type": "brahmana"
    },
    {
      "section_id": "1.7.9.6",
      "file_info": "1.5-1.8",
      "text": "trayO&SvA# Bavanti | ratha#ScatuqrthaH | tasmA$-ccaqturju#hOti | yaduqBau saqhAvaqtiShThE#tAm | saqmAqnaM ~MlOqkami#yAtAm | saqha sa#graMhIqtrA ra#thaqvAha#nEq rathaqmAda#dhAti | suqvaqrgAdEqvaina#M ~MlOqkAdaqntarda#dhAti | haq(gm)qsaH Su#ciqShadityA da#dhAti | brahma#Naiqvaina#-mupAvaqhara#ti | brahmaqNA &&da#dhAti ( ) | ati#cCandaqsA &&da#dhAti | ati#cCandAq vai sarvA#Niq CandA(gm)#si | sarvE#BirEqvainaqM CandO#Biq-rAda#dhAti | varShmaq vA EqShA Canda#sAm | yadati#cCandAH | yadati#cCandasAq dadhA#ti | varShmaiqvaina(gm)# samAqnAnA$M karOti || 58 (17) 1.7.10 anuvAkaM 10 - AsanE samupavESaH sarvaissEvyatvaM ca",
      "text_type": "brahmana"
    },
    {
      "section_id": "1.7.10.1",
      "file_info": "1.5-1.8",
      "text": "miqtrO#&siq varu#NOq&sItyA#ha | maiqtraM ~MvA aha#H | vAqruqNI rAtri#H | aqhOqrAqtrAByA#-mEqvaina#-muqpAva#harati | miqtrO#&siq varu#NOqsItyA#ha | maiqtrO vai dakShi#NaH | vAqruqNaH saqvyaH | vaiqSvaqdEqvyA#mikShA$ | svamEqvainau# BAgaqdhEya#-muqpAva#harati | samaqhaM ~MviSvai$rdEqvai-rityA#ha | 59 (10)",
      "text_type": "brahmana"
    },
    {
      "section_id": "1.7.10.2",
      "file_info": "1.5-1.8",
      "text": "vaiqSvaqdEqvyO# vai praqjAH | tA EqvAdyA$H kurutE | kShaqtrasyaq nABi#rasi kShaqtrasyaq yOni#-raqsItya#dhIvAqsamA-stRu#NAti sayOniqtvAya# | syOqnAmAsI#da suqShadAqmAsIqdEtyA#ha | yaqthAq yaqjurEqvai tat | mA tvA# hi(gm)sIqn mA mA# hi(gm)sIqdityAqhA-hi(gm)#sAyai | niSha#sAda dhRuqtavra#tOq varu#NaH paqstyA$svA sAmrA$jyAya suqkratuqrityA#ha | sAmrA$jyamEqvaina(gm)# suqkratu#M karOti | brahmA(3)ntva(gm) rA#jan-braqhmA&si# saviqtA&si# saqtyasa#vaq ityA#ha | saqviqtAra#-mEqvaina(gm)# saqtyasa#vaM karOti | 60 (10)",
      "text_type": "brahmana"
    },
    {
      "section_id": "1.7.10.3",
      "file_info": "1.5-1.8",
      "text": "brahmA(3)ntva(gm) rA#jan-braqhmA&sIndrO#&si saqtyaujAq ityA#ha | indra#mEqvaina(gm)# saqtyauja#saM karOti | brahmA(3)ntva(gm) rA#jan-braqhmA&si# miqtrO#&si suqSEvaq ityA#ha | miqtramEqvaina(gm)# suqSEva#M karOti | brahmA(3)ntva(gm) rA#jan-braqhmA&siq varu#NO&si saqtyadhaqrmEtyA#ha | varu#NamEqvaina(gm)# saqtyadha#rmANaM karOti | saqviqtA&si# saqtyasa#vaq ityA#ha | gAqyaqtrI-mEqvaitEnA#BiqvyAha#rati | indrO#&si saqtyaujAq ityA#ha | triqShTuBa#-mEqvaitEnA#Biq-vyAha#rati | 61 (10)",
      "text_type": "brahmana"
    },
    {
      "section_id": "1.7.10.4",
      "file_info": "1.5-1.8",
      "text": "miqtrO#&si suqSEvaq ityA#ha | jaga#tI-mEqvaitEnA#BiqvyAha#rati | saqtyamEqtA dEqvatA$H | saqtyamEqtAniq CandA(gm)#si | saqtyamEqvAva# rundhE | varu#NO&si saqtyadhaqrmEtyA#ha | aqnuqShTuBa#-mEqvaitEnA#BiqvyAha#rati | saqtyAqnRuqtE vA a#nuqShTup | saqtyAqnRuqtE varu#NaH | saqtyAqnRuqtE EqvAva#rundhE | 62 (10)",
      "text_type": "brahmana"
    },
    {
      "section_id": "1.7.10.5",
      "file_info": "1.5-1.8",
      "text": "naina(gm)# satyAnRuqtE u#diqtE hi(gg)#staH | ya EqvaM ~MvEda# | indra#syaq vajrO#&siq vArtra#Gnaq itiq sPyaM praya#cCati | vajrOq vai sPyaH | vajrE#NaiqvAsmA# avarapaqra(gm) ra#ndhayati | Eqva(gm) hi tacCrEya#H | yada#smA EqtE raddhyE#yuH | diSOq&Bya#ya(gm) rAjA# &BUqditiq pa~jcAqkShAn-praya#cCati | EqtE vai sarvE&yA$H | apa#rAjAyina-mEqvaina#M karOti | 63 (10)",
      "text_type": "brahmana"
    },
    {
      "section_id": "1.7.10.6",
      "file_info": "1.5-1.8",
      "text": "Oqdaqnamudbru#vatE | paqraqmEqShThI vA EqShaH | yadO#daqnaH | paqraqmAmEqvainaq(gg)q Sriya#M gamayati | suSlOqkA~M(4) suma#~ggaqlA~M(4) satya#rAqjA(3)nityA#ha | AqSiSha#mEqvaitAmA SA$stE | SauqnaqH SEqpamAKyA#payatE | vaqruqNaqpAqSA-dEqvaina#M mu~jcati | paqraqH SaqtaM Ba#vati | SaqtAyuqH puru#ShaH SaqtEndri#yaH( ) | Ayu#ShyEqvEndriqyE prati#tiShThati | mAqruqtasyaq caika#vi(gm)SatikapAlasya vaiSvadEqvyai cAqmikShA#yA aqgnayE$ sviShTaqkRutE# saqmava#dyati | dEqvatA#BirEqvaina#-muBaqyataqH pari#gRuhNAti | aqpAM naptrEq svAhOqrjO naptrEq svAhAq&gnayE# gRuqhapa#tayEq svAhEti# tiqsra Ahu#tIr juhOti | traya# iqmE lOqkAH | EqShvE#va lOqkEShuq prati# tiShThati || 64 (16) prapAtaka kOrvai with starting words of 1 tO 10 anuvAkams :- (Eqtad brA$hmaNAni - dhAqtrE - rAqtninA$M - dEvasuqvA - maqrthEtOq - dEvIqr - diSaqH - sOmaqsyE - ndra#sya - miqtrO daSa#) kOrvai with starting words of 1, 11, 21 series of dasinis :- (Eqtad brA$hmaNAni - vaiShNaqvaM tri#kapAqla - mannaqM ~Mvai pUqShA - vASAqH sthEtyA#haq - diSOq vyAsthA#payaq - tyuda#~gpaqrEtyaq - brahmA(3)ntva(gm) rA#jaqM catu#ShShaShTiH first and last word of 7th prapAtakam :- (Eqtad brA$hmaNAniq - prati# tiShThati) || hari#H OM || || kRuShNa yajurvEdIya taittirIya brAhmaNE prathamAShTakE saptamaH prapAThakaH samAptaH || ===================== OM namaH paramAtmanE, SrI mahAgaNapatayE namaH SrI guruByO namaH, haqriqH OM 1.8 prathamAShTakE aShTamaH prapAThakaH - rAjasUyAnubrAhmaNaM 1.8.1 anuvAkaM 1 - saMsRupAM havIMShi daSa",
      "text_type": "brahmana"
    },
    {
      "section_id": "1.8.1.1",
      "file_info": "1.5-1.8",
      "text": "varu#Nasya suShuvAqNasya# daSaqdhEndriqyaM ~MvIqrya#M parA#&patat | tathsaq(gm)q sRudBiqranuq sama#sarpat | tathsaq(gm)q sRupA(gm)# sa(gm) sRuqttvam | aqgninA# dEqvEna# prathaqmE &haqnnanuq prAyu#~gkta | sara#svatyA vAqcA dviqtIyE$ | saqviqtrA pra#saqvEna# tRuqtIyE$ | pUqShNA paqSuBi#ScatuqrthE | bRuhaqspati#nAq brahma#NA pa~jcaqmE | indrE#Na dEqvEna# ShaqShThE | varu#NEnaq svayA# dEqvata#yA saptaqmE | 1 (10)",
      "text_type": "brahmana"
    },
    {
      "section_id": "1.8.1.2",
      "file_info": "1.5-1.8",
      "text": "sOmE#naq rAj~jA$&ShTaqmE | tvaShTrA# rUqpENa# navaqmE | viShNu#nA yaqj~jEnA$pnOt | yathsaq(gm)q sRupOq Bava#nti | iqndriqyamEqva tad-vIqrya#M ~Myaja#mAna ApnOti | pUrvA# pUrvAq vEdi#rBavati | iqndriqyasya# vIqrya#syAva#ruddhyai | puqrastA#-dupaqsadA(gm)# sauqmyEnaq praca#rati | sOmOq vai rE#tOqdhAH | rEta# Eqva tad-da#dhAti ( ) | aqntaqrA tvAqShTrENa# | rEta# Eqva hiqtaM tvaShTA# rUqpANiq vika#rOti | uqpari#ShTAd-vaiShNaqvEna# | yaqj~jO vai viShNu#H | yaqj~ja EqvAntaqtaH prati# tiShThati || 2 (15) 1.8.2 anuvAkaM 2 - daSapEyaH",
      "text_type": "brahmana"
    },
    {
      "section_id": "1.8.2.1",
      "file_info": "1.5-1.8",
      "text": "jAqmi vA Eqtat ku#rvanti | yathsaqdyO dIqkShaya#nti saqdyaH sOma#M krIqNanti# | puqNDaqriqsraqjAM praya#cCaqtyajA#mitvAya | a~ggi#rasaH suvaqrgaM ~MlOqkaM ~Myanta#H | aqPsu dI$kShAtaqpasIq prAvE#Sayann | tat puqNDarI#ka-maBavat | yat pu#NDarisraqjAM praqyacCa#ti | sAqkShAdEqva dI$kShAtaqpasIq ava#rundhE | daqSaBi#rvathsataqraiH sOma#M krINAti | daSA$kSharA viqrAT | 3 (10)",
      "text_type": "brahmana"
    },
    {
      "section_id": "1.8.2.2",
      "file_info": "1.5-1.8",
      "text": "anna#M ~MviqrAT | viqrAjaiqvAnnAdyaqmava# rundhE | muqShkaqrA Ba#vanti sEndraqtvAya# | daqSaqpEyO# Bavati | aqnnAdyaqsyAva#ruddhyai | SaqtaM brA$hmaqNAH pi#banti | SaqtAyuqH puru#ShaH SaqtEndri#yaH | Ayu#ShyEqvEndriqyE prati# tiShThati | saqptaqdaqSa(gg) stOqtraM Ba#vati | saqptaqdaqSaH praqjApa#tiH | 4 (10)",
      "text_type": "brahmana"
    },
    {
      "section_id": "1.8.2.3",
      "file_info": "1.5-1.8",
      "text": "praqjApa#tEqrAptyai$ | prAqkAqSAva#ddhvaqryavE# dadAti | praqkAqSa-mEqvaina#M gamayati | sraja#mud-gAqtrE | vyE#vAsmai# vAsayati | ruqkma(gm) hOtrE$ | AqdiqtyamEqvAsmAq unna#yati | aSva#M prastOtRupratihaqrtRuByA$m | prAqjAqpatyO vA aSva#H | praqjApa#tEqrAptyai$ | 5 (10)",
      "text_type": "brahmana"
    },
    {
      "section_id": "1.8.2.4",
      "file_info": "1.5-1.8",
      "text": "dvAda#Sa-paShThauqhIr-braqhmaNE$ | Ayu#rEqvAva#-rundhE | vaqSAM mai$trAvaruqNAya# | rAqShTramEqva vaqSya#kaH | RuqShaqBaM brA$hmaNAcCaq(gm)qsinE$ | rAqShTra-mEqvEndri#yAqvya#kaH | vAsa#sI nEShTApOqtRuByA$M | paqvitrE# EqvAsyaiqtE | sthUri# yavAciqta-ma#cCAvAqkAya# | aqntaqta Eqva varu#Naqmava# yajatE | 6 (10)",
      "text_type": "brahmana"
    },
    {
      "section_id": "1.8.2.5",
      "file_info": "1.5-1.8",
      "text": "aqnaqDvAha#-maqgnIdhE$ | vahniqrvA a#naqDvAn | vahni#raqgnIt | vahni#naiqva vahni# yaqj~jasyAva#rundhE | indra#sya suShuvAqNasya# trEqdhEndriqyaM ~MvIqrya#M parA#&patat | BRuguq-stRutI#ya-maBavat | SrAqyaqntIyaqM tRutI#yam | sara#svatIq tRutI#yam | BAqrgaqvO hOtA# Bavati | SrAqyaqntIya#M brahmasAqmaM Ba#vati ( ) | vAqraqvaqntIya#-magniShTOma-sAqmam | sAqraqsvaqtIraqpO gRu#hNAti | iqndriqyasya# vIqrya#syAva#-ruddhyai | SrAqyaqntIya#M brahmasAqmaM Ba#vati | iqndriqyamEqvAsmi#n vIqryaq(gg)# Srayati | vAqraqvaqntIya#-magniShTOma-sAqmam | iqndriqyamEqvAsmi#n vIqrya#M ~MvArayati || 7 (17) 1.8.3 anuvAkaM 3 - diSAmavEShTayaH, paSubandhaH, sAtyadUtahavIMShi ca",
      "text_type": "brahmana"
    },
    {
      "section_id": "1.8.3.1",
      "file_info": "1.5-1.8",
      "text": "IqSvaqrO vA EqSha diSO&nUn-ma#ditOH | yaM diSO&nu# vyAsthAqpaya#nti | diqSAmavE$ShTayO Bavanti | diqkShvE#va prati# tiShThaqtyanu#nmAdAya | pa~jca# dEqvatA# yajati | pa~jcaq diSa#H | diqkShvE#va prati# tiShThati | haqviShO# haviSha iqShTvA bA#r.haspaqtya-maqBiGA#rayati | yaqjaqmAqnaqdEqvaqtyO# vai bRuhaqspati#H | yaja#mAnamEqva tEja#sAq sama#rddhayati | 8 (10)",
      "text_type": "brahmana"
    },
    {
      "section_id": "1.8.3.2",
      "file_info": "1.5-1.8",
      "text": "AqdiqtyAM maqlq.hAM gaqrBiNIqmA la#BatE | mAqruqtIM pRuS~ji#M paShThauqhIm | viSa#M caiqvAsmai# rAqShTraM ca# saqmIcI# dadhAti | AqdiqtyayAq pUrva#yAq praca#rati | mAqruqtyOtta#rayA | rAqShTra Eqva viSaqmanu#baddhnAti | uqccairA#diqtyAyAq ASrA#vayati | uqpAq(gm)qSu mA#ruqtyai | tasmA$d-rAqShTraM ~MviSaqmati#vadati | gaqrBiNyA#diqtyA Ba#vati | 9 (10)",
      "text_type": "brahmana"
    },
    {
      "section_id": "1.8.3.3",
      "file_info": "1.5-1.8",
      "text": "iqndriqyaM ~Mvai garBa#H | rAqShTra-mEqvEndri#yAqvya#kaH | aqgaqrBA mA#ruqtI | viDvai maqruta#H | viSa#mEqva niri#ndriyAmakaH | dEqvAqsuqrAH sam~Mya#ttA Asann | tE dEqvA aqSvinO$H pUqShan-vAqcaH saqtya(gm) sa#niMqdhAya# | anRu#tEqnAsu#rA-naqBya#Bavann | tE$&SviByA$M pUqShNE pu#rOqDASaqM dvAda#SakapAlaqM nira#vapann | tatOq vai tE vAqcaH saqtyamavA#rundhata | 10 (10)",
      "text_type": "brahmana"
    },
    {
      "section_id": "1.8.3.4",
      "file_info": "1.5-1.8",
      "text": "yadaqSviByA$M pUqShNE pu#rOqDASaqM dvAda#SakapAlaM niqrvapa#ti | anRu#tEnaiqva BrAtRu#vyA-naBiqBUya# | vAqcaH saqtyamava#rundhE | sara#svatE satyaqvAcE# caqrum | pUrva#mEqvOdiqtam | utta#rENAqBi gRu#NAti | saqviqtrE saqtyapra#savAya purOqDASaqM dvAda#SakapAlaqM prasU$tyai | dUqtAn-prahi#NOti | Aqvida# EqtA Ba#vanti | Aqvida#mEqvaina#M gamayanti ( ) | athO# dUqtEBya# Eqva na Ci#dyatE | tiqsRuqdhaqnva(gm) Su#ShkadRuqtir-dakShi#NAq samRu#ddhyai || 11 (12) 1.8.4 anuvAkaM 4 - prayujAM havIMShi dvAdaSa",
      "text_type": "brahmana"
    },
    {
      "section_id": "1.8.4.1",
      "file_info": "1.5-1.8",
      "text": "AqgnEqya-maqShTAka#pAlaqM nirva#pati | tasmAq-cCiSi#rE kurupa~jcAqlAH prA~jcO# yAnti | sauqmyaM caqrum | tasmA$d-vasaqntaM ~Mvya#vaqsAyA#dayanti | sAqviqtraM dvAda#SakapAlam | tasmA$t-puqrastAqd-yavA#nA(gm) saviqtrA viru#ndhatE | bAqr.qhaqspaqtyaM caqrum | saqviqtraiva viqruddhya# | brahma#NAq yavAqnAda#dhatE | tvAqShTra-maqShTAka#pAlam | 12 (10)",
      "text_type": "brahmana"
    },
    {
      "section_id": "1.8.4.2",
      "file_info": "1.5-1.8",
      "text": "rUqpANyEqva tEna# kurvatE | vaiqSvAqnaqraM dvAda#SakapAlam | tasmA$jjaGaqnyE# naidA#GE praqtya~jca#H kurupa~jcAqlA yA$nti | sAqraqsvaqtaM caqruM nirva#pati | tasmA$t-prAqvRuShiq sarvAq vAcO# vadanti | pauqShNEnaq vyava#syanti | maiqtrENa# kRuShantE | vAqruqNEnaq vidhRu#tA AsatE | kShaiqtraqpaqtyEna# pAcayantE | AqdiqtyEnAda#dhatE | 13 (10)",
      "text_type": "brahmana"
    },
    {
      "section_id": "1.8.4.3",
      "file_info": "1.5-1.8",
      "text": "mAqsimA$syEqtAni# haqvI(gm)Shi# niqrupyAqNItyA#huH | tEnaiqvartUn-prayu#~gktaq iti# | athOq KalvA#huH | kaH sa#m~MvathsaqraM jI#viShyaqtIti# | ShaDEqva pU$rvEqdyurniqrupyA#Ni | ShaDu#ttarEqdyuH | tEnaiqvartUn-prayu#~gktE | dakShi#NO rathavAhanavAqhaH pUrvE#ShAqM dakShi#NA | utta#raq utta#rEShAm | saqm~MvaqthsaqrasyaiqvAntau# yunakti ( ) | suqvaqrgasya# lOqkasyaq sama#ShTyai || 14 (11) 1.8.5 anuvAkaM 5 - sautrAmaNiH, paSavaH, havIMShi ca",
      "text_type": "brahmana"
    },
    {
      "section_id": "1.8.5.1",
      "file_info": "1.5-1.8",
      "text": "indra#sya suShuvAqNasya# daSaqdhEndriqyaM ~MvIqrya#M parA#&patat | sa yat pra#thaqmaM niqraShThI#vat | tat-kva#lamaBavat | yad-dviqtIya$m | tad-bada#ram | yat-tRuqtIya$m | tat-kaqrkandhu# | yannaqstaH | sa siq(gm)qhaH | yadakShyO$H | 15 (10)",
      "text_type": "brahmana"
    },
    {
      "section_id": "1.8.5.2",
      "file_info": "1.5-1.8",
      "text": "sa SA$rdUqlaH | yat-karNa#yOH | sa vRuka#H | ya UqrddhvaH | sa sOma#H | yA &vA#cI | sA surA$ | traqyAH sakta#vO Bavanti | iqndriqyasyAva#-ruddhyai | traqyANiq lOmA#ni | 16 (10)",
      "text_type": "brahmana"
    },
    {
      "section_id": "1.8.5.3",
      "file_info": "1.5-1.8",
      "text": "tviShi#mEqvAva# rundhE | trayOq grahA$H | vIqrya#mEqvAva# rundhE | nAmnA# daSaqmI | navaq vai puru#ShE prAqNAH | nABi#rdaSaqmI | prAqNA i#ndriqyaM ~MvIqrya$m | prAqNAnEqvEndriqyaM ~MvIqrya#M ~Myaja#mAna Aqtman-dha#ttE | sIsE#na klIqbAcCaShpA#Ni krINAti | na vA EqtadayOq na hira#Nyam | 17 (10)",
      "text_type": "brahmana"
    },
    {
      "section_id": "1.8.5.4",
      "file_info": "1.5-1.8",
      "text": "yath-sIsa$m | na strI na pumAn# | yat-klIqbaH | na sOmOq na surA$ | yath-sau$trAmaqNI samRu#ddhyai | svAqdvIM tvA$ svAqdunEtyA#ha | sOma#mEqvainA$M karOti | sOmO$&syaqSviByA$M pacyasvaq sara#svatyai pacyaqsvEndrA#ya suqtrAmNE# pacyaqsvEtyA#ha | EqtAByOq hyE#ShA dEqvatA$ByaqH pacya#tE | tiqsraH sa(gm)sRu#ShTA vasati | 18 (10)",
      "text_type": "brahmana"
    },
    {
      "section_id": "1.8.5.5",
      "file_info": "1.5-1.8",
      "text": "tiqsrO hi rAtrI$H krIqtaH sOmOq vasa#ti | puqnAtu# tE pariqsrutaqmitiq yaju#ShA punAtiq vyAvRu#ttyai | paqvitrE#Na punAti | paqvitrE#Naq hi sOma#M puqnanti# | vArE#Naq SaSva#tAq tanEtyA#ha | vArE#Naq hi sOma#M puqnanti# | vAqyuH pUqtaH paqvitrEqNEtiq naitayA# punIyAt | vyRu#ddhAq hyE#ShA | aqtiqpaqviqtasyaiqtayA# punIyAt | kuqvidaq~ggE-tyani#ruktayA prAjApaqtyayA# gRuhNAti | 19 (10)",
      "text_type": "brahmana"
    },
    {
      "section_id": "1.8.5.6",
      "file_info": "1.5-1.8",
      "text": "ani#ruktaH praqjApa#tiH | praqjApa#tEqrAptyai$ | Eka#yaqrcA gRu#hNAti | Eqkaqdhaiva yaja#mAnE vIqrya#M dadhAti | AqSviqnaM dhUqmramA la#BatE | aqSvinauq vai dEqvAnA$M BiqShajau$ | tAByA#mEqvAsmai# BEShaqjaM ka#rOti | sAqraqsvaqtaM mEqSham | vAgvai sara#svatI | vAqcaivaina#M BiShajyati ( ) | aiqndramRu#ShaqBa(gm) sE$ndraqtvAya# || 20 (11) 1.8.6 anuvAkaM 6 - sautrAmaNiH, paSavaH, havIMShi ca",
      "text_type": "brahmana"
    },
    {
      "section_id": "1.8.6.1",
      "file_info": "1.5-1.8",
      "text": "yat-triqShu yUpE$ShvAq-laBE#ta | baqhiqrddhA &smA#dindriqyaM ~MvIrya#M dadhyAt | BrAtRu#vyamasmai janayEt | EqkaqyUqpa Ala#BatE | EqkaqdhaivAsmi#-nnindriqyaM ~MvIqrya#M dadhAti | nAsmaiq BrAtRu#vyaM janayati | naitEShA$M paSUqnAM pu#rOqDASA# Bavanti | graha#purODASAq hyE#tE | yuqva(gm) suqrAma#maSviqnEti# sarvadEvaqtyE# yAjyAnuvAqkyE# BavataH | sarvA# Eqva dEqvatA$H prINAti | 21 (10)",
      "text_type": "brahmana"
    },
    {
      "section_id": "1.8.6.2",
      "file_info": "1.5-1.8",
      "text": "brAqhmaqNaM pari#krINIyA-duqcCESha#Nasya pAqtAra$m | brAqhmaqNO hyAhu#tyA uqcCESha#Nasya pAqtA | yadi# brAhmaqNaM na viqndEt | vaqlmIqkaqvaqpAyAqmava# nayEt | saiva tataqH prAya#ScittiH | yad-vai sau$trAmaqNyai vyRu#ddham | tada#syaiq samRu#ddham | nAqnAqdEqvaqtyA$H paqSava#Sca purOqDASA$Sca Bavantiq samRu#ddhyai | aiqndraH pa#SUqnAmu#ttaqmO Ba#vati | aiqndraH pu#rOqDASA#nAM prathaqmaH | 22 (10)",
      "text_type": "brahmana"
    },
    {
      "section_id": "1.8.6.3",
      "file_info": "1.5-1.8",
      "text": "iqndriqyE EqvAsmai# saqmIcI# dadhAti | puqrastA#-danUyAqjAnA$M purOqDASaiqH praca#rati | paqSavOq vai pu#rOqDASA$H | paqSUnEqvAva# rundhE | aiqndra-mEkA#daSakapAlaqM nirva#pati | iqndriqyamEqvAva#-rundhE | sAqviqtraM dvAda#SakapAlaqM prasU$tyai | vAqruqNaM daSa#kapAlam | aqntaqta Eqva varu#Naqmava#-yajatE | vaDa#bAq dakShi#NA | 23 (10)",
      "text_type": "brahmana"
    },
    {
      "section_id": "1.8.6.4",
      "file_info": "1.5-1.8",
      "text": "uqta vA EqShA&Sva(gm)# sUqtE | uqtASva#taqram | uqta sOma# uqta surA$ | yath-sau$trAmaqNI samRu#ddhyai | bAqr.qhaqspaqtyaM paqSuM ca#tuqrtha-ma#tipaviqtasyAla#BatE | brahmaq vai dEqvAnAqM bRuhaqspati#H | brahma#Naiqva yaqj~jasyaq vyRu#ddhaqmapi#-vapati | puqrOqDASa#vAnEqSha paqSurBa#vati | na hyE#tasyaq graha#M gRuqhNanti# | sOma#pratIkAH pitara-stRupNuqtEti# SatAtRuqNNAyA(gm)# saqmava#nayati | 24 (10)",
      "text_type": "brahmana"
    },
    {
      "section_id": "1.8.6.5",
      "file_info": "1.5-1.8",
      "text": "SaqtAyuqH puru#ShaH SaqtEndri#yaH | Ayu#ShyEqvEndriqyE prati#tiShThati | dakShi#NEq&gnau ju#hOti | pAqpaqvaqsyaqsasyaq vyAvRu#ttyai | hira#NyamantaqrA dhA#rayati | pUqtAmEqvainA$M juhOti | SaqtamA#naM Bavati | SaqtAyuqH puru#ShaH SaqtEndri#yaH | Ayu#ShyEqvEndriqyE prati# tiShThati | yatraiqva Sa#tAtRuqNNAM dhAqraya#ti | 25 (10)",
      "text_type": "brahmana"
    },
    {
      "section_id": "1.8.6.6",
      "file_info": "1.5-1.8",
      "text": "tannida#dhAtiq prati#ShThityai | piqtRUn. vA EqtasyE$ndriqyaM ~MvIqrya#M gacCati | ya(gm) sOmO#&tiqpava#tE | piqtRuqNAM ~MyA$jyA-nuvAqkyA#Biqrupa# tiShThatE | yadEqvAsya# piqtRUni#ndriqyaM ~MvIqrya#M gacCa#ti | tadEqvAva# rundhE | tiqsRuBiqrupa# tiShThatE | tRuqtIyEq vA iqtO lOqkE piqtara#H | tAnEqva prI#NAti | athOq trINiq vai yaqj~jasyE$ndriqyANi# ( ) | aqddhvaqryur.-hOtA$ braqhmA | ta upa#tiShThantE | yAnyEqva yaqj~jasyE$ndriqyANi# | tairEqvAsmai# BEShaqjaM ka#rOti || 26 (14) 1.8.7 anuvAkaM 7 - rAjasUyasyAgrE kartavyaM pavitrAKyamagniShTOmamahaH",
      "text_type": "brahmana"
    },
    {
      "section_id": "1.8.7.1",
      "file_info": "1.5-1.8",
      "text": "aqgniqShTOqmamagraq Aha#rati | yaqj~jaqmuqKaM ~MvA a#gniShTOqmaH | yaqj~jaqmuqKamEqvAraBya# saqvamAkra#matE | athaiqShO#-&BiShEcaqnIya#-Scatustriq(gm)qSapa#vamAnO Bavati | traya#stri(gm)Saqdvai dEqvatA$H | tA EqvApnO#ti | praqjApa#ti-Scatustriq(gm)qSaH | tamEqvApnO#ti | saq(gm)qSaqra EqSha stOmA#nAqmaya#thApUrvam | yad-viSha#mAqH stOmA$H | 27 (10)",
      "text_type": "brahmana"
    },
    {
      "section_id": "1.8.7.2",
      "file_info": "1.5-1.8",
      "text": "EqtAvAqn.q vai yaqj~jaH | yAvAqn-pava#mAnAH | aqntaqH SlESha#NaqM tvA aqnyat | yath-saqmAH pava#mAnAH | tEnAsa(gm)#SaraH | tEna# yathApUqrvam | Aqtmanaiq-vAgni#ShTOqmEnaqrddhnOti# | AqtmanAq puNyO# Bavati | praqjA vA uqkthAni# | paqSava# uqkthAni#( ) | yaduqkthyO# Bavaqtyanuq saMta#tyai || 28 (11) 1.8.8 anuvAkaM 8 - aBiShEcanIyE sAmamantraviSEShaH",
      "text_type": "brahmana"
    },
    {
      "section_id": "1.8.8.1",
      "file_info": "1.5-1.8",
      "text": "upa# tvA jAqmayOq giraq iti# pratiqpadBa#vati | vAgvai vAqyuH | vAqca EqvaiShO#&BiShEqkaH | sarvA#sAmEqva praqjAnA(gm)# sUyatE | sarvA# EnaM praqjA rAjEti# vadanti | Eqtamuq tyaM daSaqkShipaq ityA#ha | AqdiqtyA vai praqjAH | praqjAnA#mEqvaitEna# sUyatE | yantiq vA EqtE ya#j~jamuqKAt | yE sa#mBAqryA# akrann# | 29 (10)",
      "text_type": "brahmana"
    },
    {
      "section_id": "1.8.8.2",
      "file_info": "1.5-1.8",
      "text": "yadAhaq pava#sva vAqcO a#griyaq iti# | tEnaiqva ya#j~jamuqKAn-naya#nti | aqnuqShTuk-pra#thaqmA Ba#vati | aqnuqShTu-gu#ttaqmA | vAgvA a#nuqShTuk | vAqcaiva praqyanti# | vAqcOdya#nti | udva#tIr-Bavanti | udvaqdvA a#nuqShTuBO# rUqpam | Anu#ShTuBO rAjaqnya#H | 30 (10)",
      "text_type": "brahmana"
    },
    {
      "section_id": "1.8.8.3",
      "file_info": "1.5-1.8",
      "text": "tasmAqdudva#tIr-Bavanti | sauqrya#nuqShTu-gu#ttaqmA Ba#vati | suqvaqrgasya# lOqkasyaq saMta#tyai | yO vai saqvAdEti# | naina(gm)# saqva upa#namati | yaH sAma#Byaq Eti# | pApI#yAnth-suShuvAqNO Ba#vati | EqtAniq Kaluq vai sAmA#ni | yatpRuqShThAni# | yatpRuqShThAniq Bava#nti | 31 (10)",
      "text_type": "brahmana"
    },
    {
      "section_id": "1.8.8.4",
      "file_info": "1.5-1.8",
      "text": "tairEqva saqvAnnaiti# | yAni# dEvarAqjAnAq(gm)q sAmA#ni | tairaqmuShmi#n ~MlOqka Ru#ddhnOti | yAni# manuShyarAqjAnAq(gm)q sAmA#ni | tairaqsmin ~MlOqka Ru#ddhnOti | uqBayO#rEqva lOqkayOr#.-RuddhnOti | dEqvaqlOqkE ca# manuShyalOqkE ca# | Eqkaqviq(gm)qSO# &BiShEcaqnIya#-syOttaqmO Ba#vati | Eqkaqviq(gm)qSaH kE#SavapaqnIya#sya prathaqmaH | saqptaqdaqSO da#SaqpEya#H | 32 (10)",
      "text_type": "brahmana"
    },
    {
      "section_id": "1.8.8.5",
      "file_info": "1.5-1.8",
      "text": "viDvA E#kaviq(gm)qSaH | rAqShTra(gm) sa#ptadaqSaH | viSa# Eqvaitan-ma#ddhyaqtO#&BiShi#cyatE | tasmAqdvA EqSha viqSAM priqyaH | viqSO hi ma#ddhyaqtO#&BiShiqcyatE$ | yadvA E#namaqdO diSO&nu# vyAsthAqpaya#nti | tath-su#vaqrgaM ~MlOqka-maqByArO#hati | yadiqmaM ~MlOqkaM na pra#tyavaqrOhE$t | aqtiq jaqnaM ~MvEqyAt | udvA# mAdyEt ( ) | yadEqSha pra#tIqcIna#-stOmOq Bava#ti | iqmamEqva tEna# lOqkaM praqtyava#rOhati | athO# aqsminnEqva lOqkE prati# tiShThaqtya-nu#nmAdAya || 33 (13) 1.8.9 anuvAkaM 9 - aBiShEcanIyaviShayayO rukmayOH stutiH",
      "text_type": "brahmana"
    },
    {
      "section_id": "1.8.9.1",
      "file_info": "1.5-1.8",
      "text": "iqyaM ~Mvai ra#jaqtA | aqsau hari#NI | yad-ruqkmau Bava#taH | AqByAmEqvaina#-muBaqyataqH pari# gRuhNAti | varu#Nasyaq vA a#BiShiqcyamA#naqsyApa#H | iqndriqyaM ~MvIqrya#M nira#Gnann | tath-suqvarNaq(gm)q hira#Nya-maBavat | yad-ruqkma-ma#ntaqr-dadhA#ti | iqndriqyasya# vIqrya#syAni#rGAtAya | SaqtamA#nO Bavati SaqtakSha#raH ( ) | SaqtAyuqH puru#ShaH SaqtEndri#yaH | Ayu#ShyEqvEndriqyE prati# tiShThati | Ayuqrvai hira#Nyam | AqyuqShyA# Eqvaina#-maqByati# kSharanti | tEjOq vai hira#Nyam | tEqjaqsyA# Eqvaina#maqByati# kSharanti | varcOq vai hira#Nyam | vaqrcaqsyA# Eqvaina#maqByati# kSharanti || 34 (18) 1.8.10 anuvAkaM 10 - vyuShTidvirAtraM rAjasUyAntE kartavyam",
      "text_type": "brahmana"
    },
    {
      "section_id": "1.8.10.1",
      "file_info": "1.5-1.8",
      "text": "apra#tiShThitOq vA EqSha ityA#huH | yO rA#jaqsUyE#naq yaja#taq iti# | yaqdA vA EqSha EqtEna# dvirAqtrENaq yaja#tE | atha# pratiqShThA | atha# sam~MvathsaqramA$pnOti | yAva#nti sam~MvathsaqrasyA#-hOrAqtrANi# | tAva#tIrEqtasya# stOqtrIyA$H | aqhOqrAqtrEShvEqva prati# tiShThati | aqgniqShTOqmaH pUrvaqmaha#r-Bavati | aqtiqrAqtra utta#ram | 35 (10)",
      "text_type": "brahmana"
    },
    {
      "section_id": "1.8.10.2",
      "file_info": "1.5-1.8",
      "text": "nAnaiqvAhO#rAqtrayOqH prati# tiShThati | pauqrNaqmAqsyAM pUrvaqmaha#r-Bavati | vya#ShTakAyAq-mutta#ram | nAnaiqvArddha# mAqsayOqH prati#tiShThati | aqmAqvAqsyA#yAqM pUrvaqmaha#r-Bavati | uddRu#ShTaq utta#ram | nAnaiqva mAsa#yOqH prati# tiShThati | athOq Kalu# | yE Eqva sa#mAnapaqkShE pu#NyAqhE syAtA$m | tayO$H kAqrya#M prati#ShThityai | 36 (10)",
      "text_type": "brahmana"
    },
    {
      "section_id": "1.8.10.3",
      "file_info": "1.5-1.8",
      "text": "aqpaqSaqvyO dvi#rAqtra ityA#huH | dvE hyE#tE Canda#sI | gAqyaqtraM caq traiShTu#BaM ca | jaga#tImaqntarya#nti | na tEnaq jaga#tI kRuqtEtyA#huH | yadE#nAM tRutIyasavaqnE kuqrvantIti# | yaqdA vA EqShA&hInaqsyAhaqr Baja#tE | sAqhnasya# vAq sava#nam | athaiqva jaga#tI kRuqtA | atha# paSaqvya#H ( ) | vyu#ShTiqrvA EqSha dvi#rAqtraH | ya EqvaM ~MviqdvAn dvi#rAqtrENaq yaja#tE | vyE#vAsmA# ucCati | athOq tama# EqvApa#hatE | aqgniqShTOqma-ma#ntaqta Aha#rati | aqgniH sarvA# dEqvatA$H | dEqvatA$svEqva prati# tiShThati || 37 (17) prapAtaka kOrvai with starting words of 1 tO 10 anuvAkams :- (varu#Nasya - jAq - mISvaqra - A$gnEqya - mindra#syaq - yat triq - Shva#gniShTOqma - mupa# tvEq - yaM ~Mvai ra#jaqtA - &pra#tiShThitOq daSa#) kOrvai with starting words of 1, 11, 21 series of dasinis :- (varu#Nasyaq - yadaqSviByAqM - ~Myat triqShu - tasmAqdudva#tIH saqptatri(gm)#Sat) first and last word of 8th prapAtakam :- varu#Nasyaq - prati# tiShThati | || hari#H OM || || kRuShNa yajurvEdIya taittirIya brAhmaNE prathamAShTakE aShTamaH prapAThakaH samAptaH || || kRuShNa yajurvEdIya taittirIya brAhmaNE prathamAShkaM samAptam || ================",
      "text_type": "brahmana"
    },
    {
      "section_id": "1.4.8.1",
      "file_info": "2.5-2.8",
      "text": "puqnantuq viSva# Aqyava#H || {6} (Both appearing in T.B.1.4.8.1)",
      "text_type": "brahmana"
    },
    {
      "section_id": "1.4.8.2",
      "file_info": "2.5-2.8",
      "text": "(Both appearing in T.B.1.4.8.2)",
      "text_type": "brahmana"
    },
    {
      "section_id": "1.4.8.2",
      "file_info": "2.5-2.8",
      "text": "(Both appearing in T.B.1.4.8.2)",
      "text_type": "brahmana"
    }
  ]
}