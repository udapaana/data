{
  "index": "4.2.11.1",
  "text": "indrA$gnI rOcaqnA diqvaH pariq vAjE#Shu BUShathaH | tadvA$M cEtiq pravIqrya$M || \nSnatha#d-vRuqtramuqta sa#nOtiq vAjaqmindrAq yO aqgnI sahu#rI sapaqryAt | \niqraqjyantA# vasaqvya#syaq BUrEqH saha#stamAq saha#sA vAjaqyantA$ || \npra ca#r.ShaqNiBya#H pRutanAq havE#Shuq pra pRu#thiqvyA ri#ricAthE diqvaSca# | \npra sindhu#ByaqH pragiqriByO# mahiqtvA prEndrA$gnIq viSvAq BuvaqnA&tyaqnyA || \nmaru#tOq yasyaq hi - [  ] 46"
}