{
  "index": "2.6.1.2",
  "text": "iqDO ya#jati paqSUnEqvAva# rundhE baqr.hirya#jati praqjAmEqvAva# rundhE saqmAna#yata upaqBRutaqstEjOq vA Ajya#M praqjA baqrq.hiH praqjAsvEqva tEjO# dadhAti svAhAkAqraM ~Mya#jatiq vAca#mEqvAva# rundhEq daSaq saM pa#dyantEq daSA$kSharA \nviqrADanna#M ~MviqrADviqrAjaiq vAnnAdyaqmava# rundhE saqmidhO# yajatyaqsminnEqva lOqkE prati#tiShThatiq tanUqnapA#taM ~Myajati - [  ]  2"
}