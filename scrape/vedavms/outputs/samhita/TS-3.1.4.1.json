{
  "index": "3.1.4.1",
  "text": "praqjApa#tEqrjAya#mAnAH praqjA jAqtAScaq yA iqmAH | tasmaiq pratiq pra vE#dayacikiqtvA(gm) anu# manyatAM ||\niqmaM paqSuM pa#SupatE tE aqdya baqddhnAmya#gnE sukRuqtasyaq maddhyE$ | anu# manyasva suqyajA# yajAmaq juShTa#M dEqvAnA#miqdama#stu haqvyaM || praqjAqnantaqH prati#gRuhNantiq pUrvE$ prAqNama~ggE$ByaqH paryAqcara#ntaM |\nsuvaqrgaM ~MyA#hi paqthiBi# rdEvaqyAnaiq-rOSha#dhIShuq prati#tiShThAq SarI#raiH || yEShAqmISE# - [  ]   11"
}