{
  "index": "4.2.8.2",
  "text": "A caq puShka#raM diqvO mAtra#yA variqNA pra#thasva || \nbrahma# jaj~jAqnaM pra#thaqmaM puqrastAqdvi sI#maqtaH suqrucO# vEqna A#vaH | \nsa buqddhniyA# upaqmA a#sya viqShThAH saqtaScaq yOniqmasa#taScaq viva#H || \nhiqraqNyaqgaqrBaH sama#vartaqtAgrE# BUqtasya# jAqtaH patiqrEka# AsIt | \nsa dA#dhAra pRuthiqvIM dyAmuqtEmAM kasmai# dEqvAya# haqviShA# vidhEma || \ndraqPsaSca#skanda pRuthiqvImanuq - [  ] 34"
}