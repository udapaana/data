{
  "index": "7.1.11.1",
  "text": "dEqvasya#tvA saviqtuH pra#saqvE$&SvinO$rbAqhuByA$M pUqShNO hastA$ByAqmA da#da iqmAma#gRuBNan raSaqnAmRuqtasyaq pUrvaq Ayu#Shi viqdathE#Shu kaqvyA | \ntayA# dEqvAH suqtamA ba#BUvur Ruqtasyaq sAmantha$-saqramAqrapa#ntI ||\naqBiqdhA a#siq Buva#namasi yaqntA&si# dhaqrtA&siq sO$&gniM ~Mvai$SvAnaqra(gm) sapra#thasaM gacCaq svAhA#kRutaH pRuthiqvyAM ~MyaqntA rAD yaqntA&siq yama#nO dhaqrtA&si# dhaqruNa#H ( ) kRuqShyai tvAq kShEmA#ya tvA raqyyai tvAq pOShA#ya tvA pRuthiqvyai tvAq &ntari#kShAya tvA diqvE tvA# saqtE tvA&sa#tE tvAqdByastvau-Sha#dhIByastvAq viSvE$ByastvA BUqtEBya#H || 40 \n(dhaqruNaqH - pa~jca#vi(gm)SatiSca) (A11)"
}