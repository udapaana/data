{
  "index": "1.5.1.4",
  "text": "rdhnOtyEqva yO$&syaiqvaM baqndhutAqM ~MvEdaq bandhu#mAn Bavati BAgaqdhEyaqM ~MvA aqgnirAhi#ta iqcCamA#naH praqjAM paqSUn. yaja#mAqnasyOpa# dOdrAvOqdvAsyaq punaqrA da#dhIta BAgaqdhEyE#naiqvainaq(gm)q sama#rddhayaqtyathOq SAnti#rEqvAsyaiqShA puna#rvasvOqrA da#dhItaiqtadvai pu#narAqdhEya#syaq nakSha#traqM ~Myat puna#rvasUq svAyA#mEqvaina#M dEqvatA#yAmAqdhAya# brahmavarcaqsI Ba#vati daqrBai ( ) rA da#dhAqtyayA#tayAmatvAya daqrBairA da#dhAtyaqdBya EqvainaqmOSha#dhIByO &vaqruddhyA &&*dha#ttEq pa~jca#kapAlaH purOqDASO# Bavatiq pa~jcaq vA Ruqtava# RuqtuBya# Eqvaina#mavaqruddhyA&&*dha#ttE || 4\n(aSI#yataq tat- tEnaq-vEda#- daqrBaiH pa~jca#vi(gm)SatiSca) (A1)"
}